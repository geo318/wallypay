{
  "terms_and_conditions": {
    "h1": "Wallypay-ს საფულის გამოყენების პირობები",
    "sections": [
      {
        "h2": "შესავალი",
        "p": [
          "Wallypay წარმოადგეს ელექტრონულ საფულესა და საგადახდო ინსტრუმენტს, რომელსაც ოპერირებას უწევს შპს „ვოლიფეი“. შპს „ვოლიფეი“ საქართველოს ეროვნული ბანკის მიერ რეგისტრირებული საგადახდო მომსახურების პროვაიდერია რეგისტრაციის ნომრით: 0083-2904, იგი საქმიანობას ახორციელებს “საგადახდო სისტემისა და საგადახდო მომსახურების შესახებ” საქართველოს კანონის, საქართველოს ეროვნული ბანკის მიერ გამოცემული კანონქვემდებარე აქტებისა და სხვა ნორმატიული აქტების შესაბამისად.",
          "Wallypay ანგარიში საშუალებას იძლევა თანამედროვე, უსაფრთხო დ მარტივი ელექტრონული მომსახურებით კლიენტმა მართოს საკუთარი ფინანსები, აწარმოოს გადახდები და გადარიცხვები.",
          "ყველა მომხმარებელი, რომელსაც სურს გახსნას Wallypay ანგარიში, აუცილებელია დაეთანხმოს წინამდებარე ანგარიშის გამოყენების წესებსა და პირობებს.",
          "აღნიშნული დოკუმენტით რეგულირდება wallypay ანგარიშის გახსნის, გამოყენების და დახურვის პირობები კონფიდენციალურობის პოლიტიკასთან ერთად. სამართლებრივი ურთიერთობა მომხმარებელსა (კლინეტსა) და კომპანიას შორის რეგულირდება ასევე შპს „ვოლიფეის“ სხვა შესაბამისი დოკუმენტების საფუძველზე.",
          "დამატებითი სერვისების გამოყენებისას, შესაძლებელია საჭირო გახდეს კლიენტის, როგორც მომხმარებლის თანხმობის განცხადება (დასტური)  შესაბამის დოკუმენტზე.",
          "კომპანია უფლებას იტოვებს ნებისმიერ დროს შეიტანოს ცვლილება წინამდებარე დოკუმენტში. ცვლილებების განთავსება ხდება კომპანიის ვებგვერდზე.",
          "მომსახურების პირობების ცვლილება ან მასში დამატების შეტანა აისახება კომპანიის ვებგვერდზე. კომპანიის სიახლეების და ცვლილებების გაცნობის მიზნით კლიენტი ვალდებულია პერიოდულად, თვეში ერთხელ მაინც, ეწვიოს კომპანიის ვებგვერდს.",
          "აღნიშნული დოკუმენტის ბოლო, განახლებული ვერსია ხელმისაწვდომია ვებგვერდზე www.wallypay.eu"
        ]
      },
      {
        "h2": "ტერმინთა განმარტება",
        "li": [
          "ა) საგადახდო სისტემა − ფულადი სახსრების საგადახდო სისტემა, ფასიანი ქაღალდებით ანგარიშსწორების სისტემა, კლირინგის სისტემა;",
          "ბ) ფულადი სახსრების საგადახდო სისტემა – საერთო წესებისა და სტანდარტული პროცედურების ერთობლიობა, რომელიც უზრუნველყოფს ფულადი სახსრების გადარიცხვის ოპერაციების ან ტრანსფერორდერების დამუშავებას;",
          "გ) კლირინგის სისტემა – სისტემის სამ ან მეტ მონაწილეს შორის საერთო წესებისა და სტანდარტული პროცედურების ერთობლიობა, რომლის საშუალებითაც ხდება მონაწილეთა მიერ გაგზავნილი ტრასფერორდერების დამუშავება და მათ საფუძველზე ნეტპოზიციების გამოთვლა ან/და დადგენა მონაწილეებს შორის შემდგომი ანგარიშსწორებისთვის და რომელშიც ნეტპოზიციების გამოთვლა შეიძლება ემყარებოდეს პრინციპს, რომლის დროსაც სისტემის ოპერატორი მოქმედებს გამყიდველის სახელით ყველა მყიდველის მიმართ და მყიდველის სახელით ყველა გამყიდველის მიმართ;",
          "დ) სისტემის ოპერატორი (ოპერატორი) – იურიდიული პირი, რომელიც საქართველოს კანონმდებლობის შესაბამისად, დამოუკიდებლად ან სხვა იურიდიულ პირებთან ერთად, უფლებამოსილია და პასუხისმგებელია საგადახდო სისტემის ოპერირებისა და სისტემის წესების შემუშავებისთვის;",
          "ე) სისტემის წესები − სისტემის ოპერატორის მიერ შემუშავებული წესებისა და პროცედურების ერთობლიობა, რომელიც განსაზღვრავს სისტემის მუშაობას;",
          "ვ) საგადახდო მომსახურების პროვაიდერი (პროვაიდერი) − იურიდიული პირი, რომელიც საგადახდო მომსახურების მომხმარებელს უწევს საგადახდო მომსახურებას საქართველოს კანონმდებლობის შესაბამისად;",
          "ზ) ელექტრონული ფულის პროვაიდერი – საგადახდო მომსახურების პროვაიდერი, რომელიც უშვებს ელექტრონულ ფულს საქართველოს კანონმდებლობის შესაბამისად;",
          "თ) საგადახდო მომსახურების მომხმარებელი (მომხმარებელი) – პირი, რომელიც სარგებლობს საგადახდო მომსახურებით, როგორც გადამხდელი ან/და მიმღები;",
          "ი) გადამხდელი – პირი, რომელიც გასცემს საგადახდო დავალებას ან/და ეთანხმება საგადახდო დავალების გაცემას;",
          "კ) მიმღები – პირი, რომლის სასარგებლოდაც ხორციელდება გადახდის ოპერაცია;",
          "ლ) საგადახდო ინსტრუმენტი – ტექნიკური საშუალება ან/და საგადახდო მომსახურების პროვაიდერსა და მომხმარებელს შორის შეთანხმებული პროცედურების ერთობლიობა, რომლის მეშვეობითაც საგადახდო მომსახურების მომხმარებელი ახდენს საგადახდო დავალების ინიციირებას;",
          "მ) ელექტრონული ფულის ინსტრუმენტი – საგადახდო ინსტრუმენტი, რომელიც იძლევა ელექტრონული ფულის გამოყენების საშუალებას;",
          "ნ) ელექტრონული ფული – ელექტრონული ფულის პროვაიდერის მიერ გადახდის ოპერაციების განხორციელების მიზნით მომხმარებლისგან მიღებული ფულადი სახსრების ნომინალური ღირებულება, რომელიც შენახულია ელექტრონულად (მათ შორის, მაგნიტურ მატარებელზე)და რომელაც გადახდის საშუალებად, მისი გამომშვების გარდა, მესამე პირებიც აღიარებენ;",
          "ო) საკომისიო - საკომისიო, ასევე, მომხმარებლის ნებისმიერი სახის ფულადი ვალდებულება, რომელიც შინაარსობრივად წარმოადგენს პროვაიდერის მიერ მომხმარებლისათვის მომსახურების გაწევის საფასურს;",
          "პ) საგადახდო ანგარიში - ერთი ან მეტი საგადახდო მომსახურების მომხმარებლის სახელზე არსებული ანგარიში, მათ შორის ელექტრონული ფულის ანგარიში, რომელიც გამოიყენება გადახდის ოპერაციების შესასრულებლად;",
          "ჟ) ავთენტიფიკაცია − პროცედურა, რომელიც საგადახდო მომსახურების პროვაიდერს საშუალებას აძლევს მოახდინოს საგადახდო მომსახურების მომხმარებლის იდენტობის დადგენა ან/და საგადახდო ინსტრუმენტის გამოყენების ვალიდურობის დადგენა, რომელიც მათ შორის მოიცავს მომხმარებლის მიერ გამოყენებული უსაფრთხოების პერსონიფიცირებული მახასიათებლებისშემოწმებას;",
          "რ) იდენტიფიკაცია - პირის შესახებ ისეთი საიდენტიფიკაციო მონაცემების მოპოვება,რომლებიც მისი მოკვლევის და სხვა პირებისგან გამორჩევის საშუალებას იძლევა;",
          "ს) ვერიფიკაცია - ისეთი ინფორმაციის (დოკუმენტაციის) მოპოვება, რომელიც ანგარიშვალდებულ პირს საშუალებას აძლევს გადაამოწმოს პირის შესახებ მოპოვებული საიდენტიფიკაციო მონაცემების სიზუსტე, ხოლო ბენეფიციარი მესაკუთრის შემთხვევაში, აგრეთვე დარწმუნდეს, რომ მისთვის ცნობილია ბენეფიციარი მესაკუთრის ვინაობა;",
          "ტ) კომპანია - შპს „ვოლიფეი“ საქართველოს კანონმდებლობის შესაბამისად რეგისტრირებული საგადახდო მომსახურების პროვაიდერი;",
          "უ) კლიენტი/მომხმარებელი  - პირი, რომელიც შპს „,ვოლიფეისთან“ ამყარებს საქმიან ურთიერთობას ან დებს ერთჯერად გარიგებას მისი მომსახურებით სარგებლობის მიზნით;"
        ]
      },
      {
        "h2": "Wallypay ანგარიში",
        "p": [
          "Wallypay ანგარიში წარმოადგენს საფულეს, რომელიც საშუალებას აძლევს კლიენტს გაგზავნოს, მიიღოს და გადაიხადოს თანხა ელექტრონულად.",
          "WallyPay ანგარიში, კლიენტის სურვილის მიხედვით,  შეიძლება მოიცავდეს სავალუტო ანგარიშებს - EUR/USD, რაც თქვენს ელექტრონულ გადახდებს უფრო ხელმისაწვდომს ხდის.",
          "კლიენტს უფლება აქვს განახორციელოს გადახდები მხოლოდ იმ ვალუტაში, რომელშიც დენომინირებულია შესაბამისი ქვეანგარიშები.თუ ქვეანგარიშზე არსებული ნაშთი არ არის საკმარისი სასურველი ტრანსაზქციის განსახორციელებლად, კლიენტს უფლება აქვს დააკონვერტიროს თანხები სხვა ანგარიშებიდან, რა შემთხვევაშიც კონვერტაციის კურსი იქნება შესაბამისი დღისთვის კომპანიის მიერ განსაზღვრული გადაცვლის კურსი. კლიენტის საფულის მოქმედების ვადა ამოუწურავია და არ ერიცხება რაიმე სახის პროცენტი.",
          "wallypay ანგარიში უვადოა",
          "საფულეზე არსებულ ნაშთს რაიმე სახის პროცენტი არ ერიცხება.",
          "კლიენტს უფლება აქვს ნებისმიერ დროს გაანაღდოთ საფულეზე არსებული ნაშთი მისთვის მოსახერხებელი მეთოდით.",
          "გასანაღდებელი თანხის მინიმალური მოცულობა განსაზღვრული არაა, თუმცა აუცილებელია კლიენტის ანგარიშზე არსებული თანხა სამკარისი იყოს გათვალისწინებული საკომისიოს დასაფარად.",
          "Wallypay ანგარიში ეკუთვნის იდენტიფიცირებულ პირს, ვის სახელზეც ანგარიშია რეგისტრირებული. აკრძალურლია ანგარიშის გადაცემა მესამე პირზე (პირებზე). არავის აქვს უფლება ვოლიფეის ანგარიშზე რიცხული თანხები გამოიყენოს ანგარიშის მფლობელის და კანონმდებლობით განსაზღვრული შემთხვევების (მემკვიდრეობა და ა.შ.) გარდა სხვა პირმა (პირებმა).",
          "Wallypay ანგარიშის შევსება, ტრანზაქციების რაოდენობა და გასანაღდებელი თანხის მოცლობა შესაძლოა დაექვემდებაროს ლიმიტებს, რის შესახებაც გეცნობებათ კომპანიის მიერ.",
          "აუცილებელია გაითვალისწინოთ, რომ Wallypay ანგარიში არ წარმოადგენს საბანკო ანგარიშს."
        ]
      },
      {
        "h2": "ანგარიშის გახსნა და მომსახურება",
        "p": [
          "Wallypay ანგარიში შესაძლებელია გაიხსნას ელექტრონულად, საიტიდან eu მობილური აპლიკაციიდან, ან პარტნიორი კომპანიის ფილიალში ვიზიტის შემდგომ.",
          "Wallypay ანგარიშის გასახსნელად აუცილებელია კლიენტს ქონდეს მობილური ოპერატორის ქსელში ჩართული ტელეფონი.",
          "ანგარიშის გახსნა შეუძლია პირს, რომლის ასაკია 18 წელი ან მეტი.",
          "Wallypay ანგარიშის გახსნისას, აუცილებელია მიეთითოს რეგისტრაციისთვის საჭირო ყველა საიდენტიფიკაციო მონაცემი და აიტვირთოს საიდენტიფიკაციო დოკუმენტი.",
          "რეგისტრაციის დასრულებამდე, აუცილებელია კლიენტი დაეთანხმოს ანგარიშის მომსახურების პირობებს.",
          "რეგისტაციის დასრულებამდე, კლიენტი ვალდებულია მიუთითოს რა მიზნით აპირებს გამოიყენოს wallypay ანგარიში.",
          "ანგარიშის გახსნის მომენტში, (გარდა ფილიალში ოპერატორის მიერ გახსნილი ანგარიშისა) მომხმაებელი (კლიენტი) არის იდენტიფიცირებული და საჭიროებს ვერიფიკაციას.",
          "იდენტიფიცირებულ, არავერიფიცირებულ მომხმარებელს (კლიენტს) აქვს მხოლოდ კომუნალური გადასახადების გადახდის საშუალება, ყველა პროდუქტის სრულფასოვანი წვდომისთვის,საჭიროა კლიენტმა გაიაროს ვერიფიკაცია.",
          "კლიენტის ვერიფიკაცია შესაძლებელია მხოლოდ ვადიანი, აქტიური პირადობს მოწმობით, ან პასპორტით.",
          "მომხამრებელს შეუძლია ქონდეს მხოლოდ ერთი wallypay ანგარიში",
          "ანგარიშის გახსნისას wallypay ანგარიშის მომსახურების წესებზე დათანხმებით, კლიენტი ასევე ეთანხმება კანონმდებლობით განსაზღვრული შემთხვევების არსებობისას,  კომპანიის მიერ მისი პირადი მონაცემების გადაცემას და/ან  გამოთხოვას  ფიზიკური ან იურიდიული პირებისგან.",
          "Wallypay ანგარიშის გახსნით, კლიენტი აცხადებს და გარანტიას იძლევა, რომ მის მიერ ანგარიშის გახსნით არ არღვევს რაიმე კანონს და/ან რეგულაციას. კლიენტი ვალდებულია  დაიცვას კომპანიის  ინტერესები და აანაზღაუროს ყველა ზიანი, რომელიც მიადგა  ან მიადგება კომპანიას კლიენტის მიერ წინამდებარე პუნქტით გათვალისწინებული მოთხოვნების დარღვევის შემთხვევაში.The client is committed to provide the company with accurate and genuine information, when  wallypay account is opened or supplementary information is required.",
          "კლიენტი ვალდებულია wallypay ანგარიშის გახსნისას, ან შემდგომ დამატებითი ინფორმაციის მოთხოვნისას, მიაწოდოს კომპანიას ზუსტი და უტყუარი ინფორმაცია.",
          "კომპანია უფლებამოსილია ნებისმიერ დროს მოთხოვოს კლიენტს დაადასტუროს მითითებული ინფორმაციის სიზუსტე დამატებითი ინფორმაციის ან დოკუმენტის წარდგენით.",
          "კომპანია უფლებამოსილია ნებისმიერ დროს მოითხოვოს დამატებითი ინფორმაცია კლიენტის შესახებ და ინფორმაციის წარუდგენლობის შემთხვევაში, შეუზღუდოს წვდომა ტრანზაქციებზე.",
          "კომპანიას უფლება აქვს დაუკავშირდეს კლიენტს სხვადასხვა საკომუნიკაციო არხით ანგარიშზე ინფორმაციის მოსაწოდებლად და/ან კომერციული მიზნებისთვის.",
          "კლიენტი ვალდებულია  გადაამოწმოს მითითებული საკომუნიკაციო საშუალებების სიზუსტე და გადაამოწმოს კომპანიისგან მიღებული ყველა შეტყობინება.",
          "კომპანია პასუხს არ აგებს კლიენტისთვის დაკისრებული მოთხოვნების შეუსრულებლობით გამოწვეულ ზარალზე.",
          "რეგისტრაციის პროცესში კლიენტი ვალდებულია განსაზღვროს მიზნები, თუ როგორი საქმნიანობისთვის გამოიყენება ანგარიში - ინდივიდუალური თუ სამეწარმეო საქმნიანობისთვის. გაითვალისწინოს, რომ, იმ შემთხვევაში თუ ანგარიშს გახსნის ინდივიდუალი საქმიანობისთის , შემდეგომში არ ექნებათ ამ ანგარიშის სამეწარმეო საქმიანობისთვის გამოყენების უფლება, ან პირიქით."
        ]
      },
      {
        "h2": "საფულის მართვა და ოპერაციები",
        "p": [
          "ყველა საგადახდო დავალება უნდა შეიცავდეს ტრანზაქციის განსახორციელებლად ყველა აუცილებელ რეკვიზიტს.",
          "კომპანიას წინასწარ აქვს გაწერილი ყველა მომსახურების/ტრანზაქციის საკომისიო და ლიმიტი, რაც კომპანიის ოფიციალურ ვებ-გვერდზეა ხელმისაწვდომი.",
          "კომპანიას უფლება აქვს ნებისმიერ დროს შეცვალოს მომსახურების საკომისიო და ლიმიტები, რის შესახებაც ეცნობებთა კლიენტებს მათ მიერ მითითებული საკონტაქტო წყაროების საშუალებით. მომსახურების საკომისიოს და ტარიფების ცვლილება ქვეყნდება კომპანიის ვებგვერდზე და ძალაში შედის გამოქვეყნებიდან 14 კალენდარულ დღეში.",
          "კომპანიას უფლება აქვს შეზღუდოს ტრანზაქციების რაოდენობა და თანხის მოცულობა კლიენტის საფულეზე გარკვეული დროის განმავლობაში.",
          "კომპანიას უფლება აქვს ნებისმიერ დროს მოითხოვოს კლიენტისგან დამატებითი იდენტიფიკაცია, ინფორმაცია შემოსავლებზე, ან ტრანზაქციის მიზანზე/დანიშნულებაზე, ინფორმაცია შეიძლება მოთხოვნილ იქნას როგორც სატელეფონო საუბრის განხორციელებით, ისე კითხვარის საშუალებით.",
          "კლიენტის ვალდებულია რეგულარუად გადაამწმოს ანგარშზე არსებული ნაშთის რაოდენობა და ტრანზაქციების ისტორია, უზუსტობისა და შეუსაბამოსის შემთხვევაში კი დაუყოვნბლივ აცნობოს კომპანიას.",
          "აპლიკაციის გამოყენებით შესაძლებელია დისტანციურად სესხის მოთხოვნა.",
          "დისტანციურად ონლაინ სესხის გაცემის მომსახურებით სარგებლობისთვის მომხმარებლებმა სასურველ თანხაზე მოთხოვნა ციფრული არხების, კერძოდ აპლიკაციის საშუალებით უნდა დააფიქსირონ.",
          "აღნიშნული გამარტივებული პროცედურით სარგებლობა  შეუძლიათ, იმ მომხმარებლებს  რომლებსაც  სესხის ლიმიტი სრულად არ აქვთ ათვისებული და სურთ დამატებითი თანხის მიღება."
        ]
      },
      {
        "h2": "wallypay ანგარიშის უსაფრთხოება და დაცვა",
        "p": [
          "კლიენტი ვალდებულია უსაფრთხოდ შეინახოს და არავის გაუმჟღავნოს მობილურ აპლიკაციასთან წვდომის პაროლი და კოდი.",
          "კომპანიას უფლება აქვს მოითხოვოს საიდენტიფიკაციო მონაცემები მომსახურების მისაღებად, თუმცა კომპანიის თანამშრომელი არასდროს მოითხოვს გაანდოთ პაროლი ან კოდი მას, ან ნებისმიერ სხვა მესამე პირს.",
          "კლიენტი ვალდებულია გადაამოწმოს wallypay-ის სახელით მისული ყველა შეტყობინების ნამდვილობა, ასევე გადაამოწმოს ვებ-გვერდის მისამართი მანამ, სანამ შეიყვანს wallypay ანგარიშის მომხმარებლის სახელსა და პაროლს ან გადაამოწმოს მობილური აპლიკაციის ნამდვილობა. ეჭვის შემთხვევაში,კლიენტი ვალდებულია  დაუკავშირდეს მკომპანიას.",
          "კლიენტი ვალდებულია დააყენოს საკმარისი სირთულის პაროლი და გარკვეული პერიოდულობით შეცვალოს პაროლი ანგარიშის უსაფრთხოებისთვის, ასევე არ შეინახოს პაროლი ბრაუზერში.",
          "კლიენტი ვალდებულია არ შეინახოს პაროლი სხვებისთვის ხელისაწვდმ ადგილას, ასევე შეიყვანოს ავტორიზაციის მონაცემები იმგვარად, რომ შესაძლებელი გახდეს მონაცემების მესამე პირისთვის გაცხადება.",
          "იმ შემთხვევაში, თუ სისტემაში ავტორიზაციისთვის აუცილებელი მონაცემები მოხვდა მესამე პირის ხელში, ან არის საფუძვლიანი ეჭვი, რომ შესაძლოა მესამე პირის მიერ ხდებოდეს ანგარიშის არასანქცირებული გამოყენება, კლიენტი ვალდებულია დაუყოვნებლივ აცნობოთ კომპანიას.",
          "კლიენტის მიერ წინამდებარე ინსტრუქციით განსაზღვრული მოთხოვნების შეუსრულებლობით გამოწვეულ ზარალზე, კომპანია პასუხისმგებელი არ არის.",
          "კომპანიას უფლება აქვს ნებისმიერ დროს შეზღუდოს წვდომა ანგარიშზე, თუ არსებობს საფუძვლიანი ეჭვი, რომ ანგარიშს მართავს მესამე პირი.",
          "კომპანიას, იმისთვის რომ მაქსიმალურად აგარიდოთ არაავტორიზებული ოპერაციები, იყენებს დამატებით ავთენიფიკაციას, რაც გულისხმობს თქვენ მიერ მითითებულ მობილურის ნომერზე ერთჯერადი უსაფრთხოების კოდის მიღებას, რომლის სესიის დრო წინასწარაა განსაზვრული. ანგარიშზე ტრანზაქციის დასრულება შესაძლებელია მხოლოდ სისტემის მიერ გენერირებული ერთჯერადი უსაფრთხოების კოდის შეყვანის შემდეგ."
        ]
      },
      {
        "h2": "ანგარიშის დახურვა",
        "p": [
          "თქვენ უფლება გაქვთ ნებისმიერ დროს დახუროთ wally ანგარიში, კომპანიასთან დაკავშირების შემდეგ.",
          "თქვენ ვალდებული ხართ ანგარიშის დახურვამდე სრულად გაიტანოთ ანგარიშზე არსებული ნაშთი.",
          "კომპანიას უფლება აქვს დაგიხუროთ ანგარიში თუ თქვენ მიერ დაირღვა ხელშეკრულების პირობები.",
          "წინასწარ განსაზღვრულ ვადაში კლიენტის მიერ თანხის არ გატანის შემთხვევაში, კომპანიას აქვს უფლება და არა ვალდებულება, გადარიცხოს თანხა კლიენტის მიერ წინასწარ მითითებულ საბანკო ან სხვა ანგარიზე და აიღოს მომსახურების საკომისიო.",
          "ნებისმიერ შემთხვევაში ანგარიშის დახურვის შემდეგ კლიენტის პირადი ინფორმაცია და ტრანზაქციები ინახება კომპანიაში კანონით გათვალისწინებული ვადის განმავლობაში."
        ]
      },
      {
        "h2": "აკრძალული ტრანზაქციები",
        "li": [
          "აკრძალულია wallypay საფულის მეშვეობით განხორციელდეს შემდეგ პროდუქტებთან დაკავშირებული ოპერაციები:",
          "ნარკოტიკული, ან ნარკოტიკებთან დაკავშირებული ნივთიერები",
          "ცეცხლსასროლი იარაღები, ან საბრძოლო მასალები",
          "საკაბელო და სატელიტური ტელევიზიების სიგნალის ჩამხშობი მოწყობილობები;",
          "პორნოგრაფიული მასალა;",
          "არალიცენზირებულ ლატარიასა და აზარტულ თამაშობებთან დაკავშირებული მომსახურება და სხვა კანონით აკრძალული მომსახურებები.",
          "კომპანიას უფლება აქვს საკუთარი შეხედულებისამებრ დაამატოს აღნიშნულ ჩამონათვალს აკრძალული ტრანზაქციები.",
          "აღნიშნულ პროდუქტებთან დაკავშრებული ოპერაციის აღმოჩენის, ან ეჭვის არსებობის შემთხვევაში, კომპანიას უფლება აქვს დაუყოვნებლივ შეგიწყვიტოთ წვდომა საფულეზე.",
          "კლინეტის ვერ ისარგებლებს კომპანიის სერვისით, თუ ცხოვრობს, ან არის იმ ქვეყნის მოქალაქე, რომელთა მომსახურებაც აკრძალულია საქართველოში არსებული კანონმდებლობით (მაგ: ირანი, ჩრ კორეა), ასევე შეუწყდებათ მომსახურების გაწევა იმ შემთხვევაში, თუ მათი საცხოვრებელი ადგილი მოგვიანებით მოხვდება იმ ქვეყნების სიაში, რომელთა მომსახურებაც აკრძალულია.",
          "კომპანია უფლებამოსილია საკუთარი შეხედულებისამებრ დაამატოს გეოგრაგული ერთეული იმ სიას, რომელიც კანონმდებლობითაა გათვალისწინებული.",
          "აკრძალულია საფულის გამოყენება თაღლითური საქმიანობისთვის.",
          "აკრძალულია კომპანიის ტექნიკური ხარვეზის შემთხვევაში არასანქცირებული თანხების გადარიცხვა/მითვისება. კომპანიას უფლება აქვს, არსანქცირებული ნაშთის არსებობის შემთხვევაში,შეგიზღუდოთ ტრანზაქციები დაუყოვნებლივ."
        ]
      }
    ]
  },
  "security": {
    "h1": "WALLYPAY-ის სისტემის გამოყენების უსაფრთხოების წესები",
    "sections": [
      {
        "h2": "ზოგადი დებულებები",
        "p": [
          "ვოლიფეი და მისი შესაბამისი თანამშრომლები არ არიან პასუხისმგებელნი დამდგარი შედეგესათვის, რომელიც მოცავს პირდაპირ, არაპირდაპირ, სპეციალურ, შემთხვევით, მიზეზ-შედეგობრივ, არასახელშეკრულებო ზიანს, რაც გამოწვეულია ვებგვერდზე მითითებული ინფორმაციის არასწორი ან/და არამიზნობრივი გამოყენებით.",
          "ვოლიფეი არ აგებს პასუხს ვებგვერდით გამოწვეული რაიმე სახის ზიანზე, დანაკარგზე, თუნდაც ტექნიკური შეფერხების,დეფექტის, ოპერაციის გაუქმება/შეჩერების, კომპიუტერული ვირუსის, ან სისტემის გაუმართაობის შემთხვევაში.",
          "ვებ-გვერდზე მითითებული ინფორმაცია განკუთვნილია მხოლოდ მომხმარებლის პირადი გამოყენებისთვის. ვებ-გვერდისა და სისტემის არაავტორიზებული გამოყენება (არარსებული კოდით და დასახელებით) აკრძალულია.",
          "იქ სადაც მოითხოვება რეგისტრაცია და პაროლის გამოყენება, თქვენ ვალდებული ხართ, კონფიდენციალურად შეინახოთ და არ დაუშვათ მესამე პირის მიერ ვებ-გვერდზე ან აპლიკაციაზე წვდომის შესაძლებლობა თქვენ მაგივრად.",
          "არ მისცეთ სხვა პირს თქვენს ანგარიშზე შესვლის ნება და/ან არ დაუშვათ, რომ ვინმე თვალს გადევნებდეთ სისტემაში რეგისტრაციისა და პაროლის გამოყენების დროს (თქვენს ანგარიშზე შევლის დროს).",
          "იმ შემთხვევაში თუ ეჭვი ან მინიშნება გაქვთ, რომ თვქვენს ვოლიფეის სისტემაში შესასვლელი მონაცემები (პაროლი ან/და სხვა უსაფრთხოების ნიშნები) მოიპარეს, არასანქცირებულად გამოიყენეს ან სხვაგვარი საფრთხე ემუქრება, თქვენ ვალდებული ხართ დაუყოვნებლივ შეცვალოთ პაროლი და დაუკავშირდეთ ვოლიფეის.",
          "თუ ეჭვი გავქთ, რომ თქვენს ვოლიფეის ანგარიშზე ხელი მიუწვდება რომელიმე სხვა პირს თქვენი ნებართვის გარეშე, დაუყოვნებლივ უნდა აცნობოთ აღნიშნულის შესახებ ვოლიფეის და შეზღუდოთ ანგარიშზე წვდომა.",
          "ჩვენთვის მნიშვნელოვანია აღნიშნულის შესახებ შეტყობინების დაუყოვნებლივ მოწოდება, სხვა შემთხვევაში, ვოლიფეი არ არის პასუხისმგებელი დამდგარ შედეგებზე.",
          "არ შეარჩიოთ ისეთი პაროლი რომელიც ატარებს კონრეტულ მნიშვნელობას; ან არ შეარჩიოთ ისეთი პაროლი, რომლის მიხვედრა რომელიმე სხვა პირისთვის შესაძლებლია ხელმისაწვდომი გახდეს თქვენ შესახებ ინფორმაციის მოპოვების საფუძველზე.",
          " თქვენი უსაფრთხოებიდან გამომდინარე, თქვენი ვოლიფეის ანგარიშის პაროლი შეინახეთ უსაფრთხოდ და არავის გაუმჟღავნოთ. არასდროს დაწეროთ ან სხვაგვარად შეინხოთ პაროლი ისეთ ადგილას რომელიც ხელმისაწვდომი იქნება სხვა პირისთვის.",
          "ჩვენი რეკომენდაციით პაროლი უნდა შეცვალოთ სამ თვეში ერთხელ.",
          "ვოლიფეიმ შესაძლოა მოახდინოს რეგისტრაციის და პაროლის დეაქტივაცია და აღნიშნული ქმედებით შეზღუდოს სისტემაზე წვდომა იმ შემთხვევაში, თუ თქვენი მხრიდან ადგილი აქვს წესებისა და პირობების დარღვევას.",
          "თქვენს ერთპიროვნულ რისკს წარმოადგენს სისტემაში მოსახვედრად გამოყენებული ნებისმიერი პროგრამული მოდულის (სატელეფონო,კომპიუტერული და სხვა) გაუმართაობა.",
          "თუ თქვენ იყენებთ საჯარო ან/და საერთო მომხმარების ტექნიკურ მოწყობილობას (კომპიუტერი, ტელეფონი) ვოლიფეის სისტემაში შესასვლელად, უნდა დარწმუნდეთ, რომ მონაცემებს რომლებიც გამოყენებული იქნება თქვენ მიერ ვოლიფეის სისტემაში შესასვლელად არ შეინახავს ბრაუზერი ან/და არ მოხდება მათი ქეშირება ან/და სხვაგვარად დაფიქსირება.",
          "იმ შემთხვევაშიც კი, თუ მხოლოდ თქვენ იყენებთ ტექნიკურ ხელსაწყოს, საიდანაც ახორციელებთ  ვოლიფეის სისტემაში შესვლას, დარწმუნდით რომ მხოლოდ თქვენთვისაა ხელმისაწვდომი ვოლიფეის ანგარიშზე დაშვება.",
          "თუ თქვენ მიიღებთ შეტყობინებას ან აღმოაჩენთ ვებ გვერდს ან აპლიკაციას, რომლის ავთენტურობაში ეჭვი გეპარებათ, დაუყოვნებლივ უნდა დაუკავშირდეთ ვოლიფეის. დაუშვებელია თქვენი მხრიდან საეჭვო ვებ-გვერდის/აპლიკაციის გამოყენება ან საეჭვო შეტყობინებაზე გამოხმაურება. ვოლიფეი არ აგებს პასუხს თქვენს მეირ აღნიშნული პირობის შეუსრულებლობით გამოწვეულ ზარალზე.",
          "თქვენ ასევე უნდა მიიღოთ ყველა კეთილგონივრული ზომა იმის უზრუნველსაყოფად, რომ თქვენი ელ.ფოსტის ანგარიში იყოს დაცული და მხოლოდ თქვენთვის ხელმისაწვდომი, რადგან შესაძლოა თქვენი ელ.ფოსტის მისამართი გამოიყენონ პაროლის შეცვლის ან თქვენი ანგარიშის უსაფრთხოების დარღვევის მიზნით.",
          "ნებისმიერ ისეთ შემთხვევაში, თუ თქვენს ვოლიფეის ანგარიშზე რეგისტრირებულ ელ.ფოსტას საფრთხე შეექმნა, დაუყოვნბელივ უნდა დაუკავშირდეთ ვოლიფეის და ასევე თქვენი ელ.ფოსტის სერვისის მომწოდებელს.",
          "ვოლიფეი არ არის პასუხისმგებელი იმ შემთხვევაში, თუ ვებ-გვერდზე წვდომა შეუძლებელი გახდება ვოლიფეის ტექნიკური შეფერხების, ან ვოლიფეისგან დამოუკიდებელი სხვა ნებისმიერი მიზეზით დამდგარ შედეგზე."
        ]
      },
      {
        "h2": "უსაფრთხოების კოდი",
        "p": [
          "უსაფრთხოების კოდი წარმოადგენს დამატებით დაცვის მექანიზმს, რომელიც გეგზავნებათ შეტყობინების სახით თქვენს (ანგარიშზე) ვოლიფეის სისტემაში ვერიფიცირებულ ტელეფონის ნომერზე. აღნიშნული დაცვის მექნიზმი განკუთვნილია ისეთი ოპერაციებისთვის, როგორიცაა სისტემაში შესვლა და გადახდების განხორციელება",
          "უსაფრთხოების კოდი აქტიურდება თქვენ მიერ ვოლიფეის სისტემაში რეგისტრაციისას დამატებულ ვერიფიცირებულ ნომერზე.",
          "ვოლიფეის უსაფრთხოების კოდის შეყვანისას დარწმუნდით, რომ კოდი შეგყავთ ვოლიფეის ონლაინზე ან ვოლიფეის აპლიკაციაში.",
          "სატელეფონო კოდი - ელექტროუნლ საფულეში თქვენ მიერ შესვლის დროს სისტემაში გენერირდება, რომელიც აუცილებელია ფინანსური ინფორმაციის მიღებისათვის, პასუხის მისარებად ოპერატორს უნდა უკარნახოთ აღნიშნული კოდი."
        ]
      },
      {
        "h2": "ვოლიფეის ანგარიშის გამოყენება",
        "p": [
          "იმ შემთხვევაში, თუ ვოლიფეის სისტემაში ოპერატორს უკავშირდება ვოლიფეის მომხმარებლის წარმომადგენელი (არა ვოლიფეის მომხმარებელი), ოპერატორი მოითხოვს ანგარიშის რეალური მფლობელის თანხმობას ინფორმაციის გაცემაზე ან/და უშუალოდ მასთან გასაუბრებას.",
          "ვოლიფეი პასუხისმგებელი არ არის ბალანსის შევსების პროცედურაზე იმ მომენტამდე სანამ თანხები არ აისახება თქვენი ვოლიფეის ანგარიშზე.",
          "ვოლიფეის ანგარიშით სარგებლობისას ან ნებისმიერი ოპერაციის განხორციელების პროცესში შესაძლოა დაგისვათ უსაფრთხოებასთან დაკავშირებული კითხვები ან მოგთხოვოთ სხვა ისეთი ქმედებების განხორციელება, რასაც ჩვენი კეთილგონივრულობის ფარგლებში ჩავთვლით საჭიროდ.",
          "ვოლიფეის ანგარიშით სარგებლობისას ნებისმიერი ოპერაცია (ბალანსის შევსება, თანხის გადარიცხვა/ჩარვიცხვა, თანხის გატანა) შესაძლოა დაექვემდებაროს თანხობრივ ლიმიტებს, უსაფრთოხების და იურიდიული მოთხოვნების თვალსაზრისით.",
          "თქვენ თანხმობას აცხადებთ, რომ არ გამოიყენებთ ჩარჯბექის უფლებას იმ შემთხვევებში როდესაც მოახდენთ თქვენი ვოლიფეის ანგარიშის შევსებას ისეთი მეთოდით როგორიცაა საკრედიტო ბარათი ან/და სადებეტო ბარათი ან/და ავტომატური გადახდები, რომელიც შეტანილი თანხის ჩარჯბექის საშუალებას იძლევა, გარდა იმ შემთხვევისა, როდესაც გადახდის ინსტრუმენტი გამოყენებული იქნა არაუფლებამოსილი პირის მიერ ან ვოლიფეის მიერ დარღვეულ იქნა მომსახურების პირობები. ჩვენ უფლებას ვიტოვებთ დაგაკისროთ ჩარჯბექთან დაკავშირებული ნებისმიერი გადასახდელი თანხა და საკომისიო რაც ჩვენ დაგვეკისრება ჩარჯბექთან დაკავშირებით.",
          "იმ შემთხვევაში თუ ჩარჯბექი ან ჩარიცხული თახის უკან გამოთხოვის უფლების გამოყენება გამოიწვევს თქვენს ვოლიფეის ანგარიშზე უარყოფით ნაშთს (ბალანსის ასახვას), თქვენ ვადლებული ხართ დაუყოვნებლივ დაფაროთ შესაბამისი უარყოფითი ბალანსი. წინააღმდეგ შემთხვევაში აღნიშნული პირობის არ შესრულება განიხილება როგორც თქვენ მიერ მომსახურების პირობების დარღვევა.",
          "თანხის გაგზავნისას დიდი სიფრთხილით და სიზუსტით უნდა შეიყვანოთ მიმღების მონაცემები, რადგანაც თქვენ ვერ შეძლებთ ისეთი ტრანაზქციის გაუქმებას, რომელიც უკვე აისახება მიმღების ანგარიშზე.",
          "საბანკო ანგარიშებზე თანხების გადარიცვისას უნდა დარწმუნდეთ, რომ თანხის ოდენობა , ანგარიშის ნომერი, IBAN, სახელი , გვარი , პირადობის მოწმობის ნომერი სწორად არის მითითებული.",
          "თქვენს ანგარიშზე თანხის მიღება არ ნიშნავს იმას, რომ ტრანზაქციის ანულირება არ შეიძლება. ვოლიფეი უფლებას იტოვებს გააუქმოს ტრანზაქცია იმ შემთხვევაში, თუ გადამხდელმა, გადამხდელის ბანკმა ან გადახდის სერვისის მომწოდებელმა მოახდინა ტრანზაქციის ან სხვა გადახდის უკუდარიცხვა ან ანულირება.",
          "მკაცრად გეკრძალებათ ვოლიფეის ანგარიშის გამოყენება ნებისმიერი უკანონო მიზნებისთვის.",
          "ვოლიფეი ნებისმიერი საეჭვო ქმედების შესახებ შეატყობინებს შესაბამის სამართალდამცავ ორგანოს.",
          "თქვენ გეკრძალებათ ვოლიფეის სისტემაში ტექნიკური ხარვეზით გამოწვეული პრობლემის დროს არასანქცირებული თანხის გაცემა, გადარიცხვა ან/და მითვისება.",
          "თანხის გატანის მცდელობა ანგარიშიდან, რომლის მფლობელადაც თქვენ არ ხართ რეგისტრირებული ჩაითვლება თაღლითურ ქმედებად.",
          "ვოლიფეი პასუხს არ აგებს მცდარი დეტალების მითითების შედეგად განხორციელებულ ტრანზაქციაზე.",
          "თქვენ ვალდებული ხართ (გევალებათ) რეგულარუად შეამოწმოთ თქვენი ვოლიფეის ანგარიშ(ებ)ის ტრანზაქციების ისტორია და დაუყოვნებლივ დაუკავშირდეთ ვოლიფეის შეკითხვების ან/და პრობლემების არსებობის შემთხვევაში."
        ]
      }
    ]
  },
  "conditions": {
    "h1": "ბარათის გამოყენების წესები და პირობები",
    "sections": [
      {
        "h2": "I. ზოგადი დებულება",
        "p": [
          "1. ბარათი წარმოადგენს ვოლიფეის საკუთრებას, რომელიც არაპერსონიფიცირებული საკრედიტო (სადებეტო) ბარათია, იგი გაიცემა მომენტალურად პარტნიორი კომპანიის/აგენტის ფილიალში მოთხოვნის დაფიქსირებისთანავე. ბარათით შესაძლებელია ნებისმიერი ოპერაციის შეუზღუდავად განხორციელება, როგორც საქართველოს ფარგლებში, ასევე საზღვარგარეთ. ბარათი მოქმედებს მასზე მითითებული ვადის ფარგლებში. ვადაგასული ბარათით საბარათე ოპერაციები არ სრულდება.",
          "2. ბარათის მოქმედების წესი და პირობები რეგულირდება საქართველოს კანონმდებლობით, MasterCard-ის სამართლებრივი ნორმებით, კომპანიასთან დადებული ხელშეკრულებებითა და წინამდებარე წესებით; ყოველი ზემოთჩამოთვლილი ნორმა წარმოადგენს კლიენტთან გაფორმებული გენერალური ხელშეკრულების განუყოფელ ნაწილს.",
          "3. ფორს- მაჟორული სიტუაციის დროს, ვოლიფეი არ იღებს ვალდებულებას კლიენტს მიაწოდოს ბარათთან დაკავშირებული მომსახურება (მაგალითად: გაფიცვა, ელექტროენერგიის მიწოდების შეწყვეტა და ა.შ.)",
          "4. ვოლიფეი იტოვებს უპირობო უფლებას:",
          "• უარი განაცხადოს იმ საბარათე ოპერაციის განხორციელებაზე, რომელიც ეწინააღმდეგება საქართველოს კანონმდებლობის, წინამდებარე წესების, საერთაშორისო საგადახდო სისტემების სამართლებრივი ნორმების მოთხოვნებს;",
          "• უარი განაცხადოს ბარათის გაცემასა და განახლებაზე ყოველგვარი მიზეზის მითითების გარეშე.",
          "5. ვოლიფეის უფლება აქვს საგადახდო ინსტრუმენტის მოქმედების მთელი პერიოდის განმავლობაში მოითხოვოს მინიმალური შეუმცირებელი ნაშთის არსებობა საბარათე ანგარიშზე, რომლის ოდენობა დგინდება ვოლიფეის შესაბამისი გადაწყვეტილებით. აღნიშნული უფლებამოსილების გამოყენების შემთხვევაში, დეტალური ინფორმაცია კლიენტს მიეწოდება საგადახდო ინსტრუმენტის მიღებაზე განაცხადის გაკეთებისას ან აღნიშნული ცვლილების განხორციელებისას აპლიკაციის საშუალებით.",
          "6. კლიენტი ვალდებულია შეინახოს ბარათი და მიიღოს შესაბამისი ზომები მისი დაკარგვის შემთხვევაში, კერძოდ დაუყოვნებლივ დაბლოკოს ბარათი. ბარათის დაკარგვაზე ან მოპარვაზე, ასევე აღნიშნული ქმედებებიდან მიღებულ შედეგებზე, პასუხისმგებლობა ეკისრება კლიენტს.",
          "7. ვოლიფეის უფლება აქვს შეწყვიტოს საბარათე ანგარიშის მომსახურება."
        ]
      },
      {
        "h2": "II. ტერმინთა განმარტება",
        "p": [
          "ა) საბარათე ინსტრუმენტი - საგადახდო ინსტრუმენტი, მათ შორის საგადახდო ბარათი, მობილური ტელეფონი, კომპიუტერი ან სხვა ტექნოლოგიური მოწყობილობა, რომელშიც ჩაწერილია/ინტეგრირებულია შესაბამისი საგადახდო აპლიკაცია და რომლის საშუალებით გადამხდელს შეუძლია განახორციელოს საბარათე ოპერაციის ინიციირება;",
          "ბ) საგადახდო ბარათი (შემდგომში – ბარათი) – ემიტენტის მიერ გამოშვებული ელექტრონული საგადახდო ინსტრუმენტის კატეგორია, რომლის საშუალებით გადამხდელს შეუძლია განახორციელოს საბარათე ოპერაციის ინიციირება;",
          "გ) საგადახდო აპლიკაცია - მოწყობილობაში ჩაწერილი პროგრამული უზრუნველყოფა ან მისი ექვივალენტი, რომლითაც შესაძლებელია საბარათე ოპერაციის ინიციირება და გადამხდელის მიერ საგადახდო დავალების გაცემა;",
          "დ) არაპერსონიფიცირებული ბარათი - ბარათი, რომელიც არ არის პერსონიფიცირებული ბარათი;",
          "ე) სადებეტო ბარათი - საბარათე ინსტრუმენტი, რომელიც მის მფლობელს საშუალებას აძლევს ემიტენტ კომერციულ ბანკთან გაფორმებული ხელშეკრულების საფუძველზე განკარგოს მის საბანკო ანგარიშზე არსებული ხელმისაწვდომი თანხები;",
          "ვ) საკრედიტო ბარათი - საბარათე ინსტრუმენტი, რომელიც ემიტენტთან გაფორმებული ხელშეკრულების პირობების შესაბამისად ბარათის მფლობელს საშუალებას აძლევს ოპერაციები განახორციელოს ემიტენტის მიერ მინიჭებული საკრედიტო ლიმიტის ფარგლებში, გარდა ოვერდრაფტისა;",
          "ზ) ბარათის მფლობელი – საბარათე ინსტრუმენტით მოსარგებლე იდენტიფიცირებული პირი;",
          "თ) ბარათის შემძენი - ფიზიკური პირი, რომელიც შეიძენს არაპერსონიფიცირებულ წინასწარი გადახდის ბარათს პირადი სარგებლობისთვის ან სხვა ფიზიკური პირისთვის სარგებლობაში გადასაცემად;",
          "ი) ბარათის გაცემა - პროცედურა, რმელიც ითვალისწინებს ბანკსა და კლიენტს შრის არსებული ხელშეკრულების საფუძველზე ბარათის გადაცემას მისი მფლობელისათვის.",
          "კ) ბარათის დაბლოკვა - ბარათის გამოყენებით საბარათე ოპერაციების განხორციელების აკრძალვა",
          "ლ) ამონაწერი - კლიენტის მოთხოვნის საფუძველზე კომპანია წოლიფეის მიერ ფორმირებული ამონაწერი საბარათე ანგარიშიდან რომელიც ასახავს საბარათე ანგარიშზე, განხორციელებულ ოპერაციებს დროის გარკვეულ მონაკვეთში",
          "მ) ემიტენტი – პროვაიდერი, რომელიც ახდენს საგადახდო ინსტრუმენტის გამოშვებას, რომლითაც შესაძლებელია საბარათე ოპერაციის ინიციირება;",
          "ნ) საბარათე ანგარიში – ემიტენტ კომერციულ ბანკში გახსნილი მომხმარებლის მიმდინარე ან მოთხოვნამდე დეპოზიტის ანგარიში, რომელზეც აისახება სადებეტო ბარათებით შესრულებული ოპერაციები, ასევე საკრედიტო ბარათით შესრულებული ოპერაციები, თუ ამ ოპერაციებისთვის მიმდინარე ან მოთხოვნამდე დეპოზიტის ანგარიშის ბალანსის შევსება ხდება სასესხო ანგარიშიდან. ასევე, პროვაიდერთან არსებული მომხმარებლის ელექტრონული საფულე (ელექტრონული ფულის ანგარიში), რომელზეც აისახება წინასწარი გადახდის ბარათებით შესრულებული ოპერაციები;",
          "ო) ხარჯვის ლიმიტი – ემიტენტის მიერ დადგენილი, განსაზღვრულ ვადაში ბარათის მეშვეობით ფულადი სახსრების განკარგვის ზღვრული თანხობრივი ოდენობა;",
          "პ) საბარათე გადახდის ოპერაცია (შემდგომში - საბარათე ოპერაცია) – საბარათე სქემის მიხედვით საბარათე ინფრასტრუქტურის საშუალებით საბარათე ინსტრუმენტით, მათ შორის, ბარათის რეკვიზიტებით შესრულებული სადებეტო და საკრედიტო ოპერაციები, რომლის საფუძველზე ხდება ოპერაციის თანხის საბარათე/სასესხო ანგარიშზე ასახვა/ბარათის ბალანსის ცვლილება;",
          "ჟ) არაკანონიერი ოპერაცია- არაუფლებამოსილი პირის მიერ განხორციელებული ოპერაცია ან დაკარგული ბარათით განხორციელებული ოპერაცია, ასევე საქართველოს კანონმდებლობით გათვალისწინებული უკანონო ოპერაცია",
          "რ) პინი – ბარათის მფლობელის პერსონალური, კონფიდენციალური კოდი, რომელიც გამოიყენება როგორც ბარათის მფლობელის ავთენტიფიკაციის ერთ-ერთი ელემენტი;",
          "ს) ბანკომატი – თვითმომსახურების ელექტრონული პროგრამულ–ტექნიკური მოწყობილობა, რომლის საშუალებითაც ბარათის მფლობელს შეუძლია ნაღდი ფულის გატანა/შეტანა.",
          "ტ) პოს–ტერმინალი – ელექტრონული პროგრამული უზრუნველყოფა ან/და ტექნიკური მოწყობილობა, რომელიც გამოიყენება:",
          "ტ.ა) პროვაიდერის მომსახურების ოფისიდან თანხის გასატანად;",
          "ტ.ბ) სავაჭრო/მომსახურების ობიექტებში საბარათე ინსტრუმენტით გადახდის განსახორციელებლად, რომელიც საქონლის/მომსახურების საფასურის გადახდასთან ერთად (გარდა ელექტრონული კომერციის ოპერაციისა) შესაძლოა მოიცავდეს ნაღდი ფულის გატანასაც;",
          "უ) ელექტრონული კომერციის ობიექტი - სავაჭრო/მომსახურების ობიექტი, რომელიც თავისი საქონლის/მომსახურების გაყიდვას ახდენს ელექტრონული კომერციის ტერმინალით;",
          "ფ) ელექტრონული კომერციის ტერმინალი - ექვაირერის სისტემაში რეგისტრირებული ვირტუალური პოს–ტერმინალი (პროგრამული უზრუნველყოფა), რომლის საშუალებით ინტერნეტ სივრცეში ხორციელდება ელექტრონული კომერციის ობიექტის სასარგებლოდ საბარათე ოპერაცია, ასევე, ოპერაციის გაუქმების და თანხის დაბრუნების ოპერაციები;",
          "ქ) უკონტაქტო საბარათე ინსტრუმენტი - საბარათე ინსტრუმენტი, რომელიც ინფორმაციას გადასცემს უკონტაქტო გადაცემის ტექნოლოგიით;",
          "ღ) საბარათე ქვითარი – ბანკომატის ან პოს-ტერმინალის მიერ გაცემული დოკუმენტი, რომელიც ადასტურებს საქონლის/მომსახურების საფასურის გადახდას, საბარათე ინსტრუმენტის საშუალებით ნაღდი ფულის გაცემას ან სხვა საბარათე ოპერაციის განხორციელებას, ასევე აღნიშნული ოპერაციების წარმატებით განუხორციელებლობის შემთხვევაში, ასახავს შესაბამის ინფორმაციას;",
          "ყ) სტოპ-ლისტი - ბარათების სია, რომელზედაც არ დაიშვება ტრანზაქცია და ვრცელდება მომსახურების განსაკუთრებული რეჟიმი",
          "შ) ექვაირინგი – პროვაიდერის საქმიანობა, რომელიც უზრუნველყოფს სავაჭრო/მომსახურების ობიექტებთან ან მესამე პირებთან (სავაჭრო პლატფორმის ორგანიზატორთან, სუბ-ექვაირერთან) გაფორმებული ხელშეკრულების საფუძველზე პოს–ტერმინალის (მათ შორის ელექტრონული კომერციის ტერმინალის) საშუალებით საბარათე ოპერაციების შესრულებას და შესაბამისი ანგარიშსწორების განხორციელებას სავაჭრო/მომსახურების ობიექტებთან ან სუბ-ექვაირერთან ან სავაჭრო პლატფორმასთან;",
          "ჩ) ექვაირერი – ექვაირინგის განმახორციელებელი პროვაიდერი;",
          "ც) გადახარჯვა - მომხმარებლის არაპირდაპირი თანხმობის საფუძველზე ავტომატურად დაშვებული იმ ოდენობის ოვერდრაფტი, რომელიც აღემატება მომხმარებლის საბარათე ანგარიშზე არსებულ თანხასა ან/და ცალსახად შეთანხმებულ ოვერდრაფტის, ან საკრედიტო ბარათის შემთხვევაში - საკრედიტო ლიმიტის ოდენობას."
        ]
      },
      {
        "h2": "III. ბარათის გაცემის და შენახვის წესი",
        "p": [
          "1. ბარათი გაიცემა უშუალოდ ბარათის მფლობელზე ან ბარათის მფლობელის მიერ გაცემული მინდობილობის საფუძველზე მინდობილ პირზე. ბარათის მიღებისას მფლობელის და/ან მინდობილი პირის ხელის მოწერა ფიქსირდება ბარათის მეორე მხარეს, ხელმოწერისთვის სპეციალურად განკუთვნილ ველზე.",
          "2. ბარათის მფლობელი ვალდებულია უსაფრთხოდ შეინახოს და არ მისცეს მესამე პირებს მისი გამოყენების შესაძლებლობა. არაუფლებამოსილი პირის მიერ წარდგენილი ბარათი ექვემდებარება ჩამორთმევას.",
          "3. ბარათის უკანა მხარეს განთავსებულ მაგნიტურ ზოლზე დაუშვებელია ისეთი ფაქტორების ზემოქმედება როგორიცაა: ელექტრომაგნიტური ველები (დისპლეისთან, დამაგნიტებულ ან მაგნიტთან ახლოს განთავსებულ საგნებთან ახლოს განლაგება, ისეთებთან როგორიცაა მაგალითად გასაღებები, ჩანთაზე არსებული მაგნიტური საკეტები), მექანიკური დაზიანებები (დაკაწვრა, გაჭუჭყიანება, გადახურება, მაგალითად მზეზე) და სხვა, რამაც შეიძლება დააზიანოს მაგნიტურ ველზე არსებული ჩანაწერეი და შეუძლებელი გახადოს ავტორიზაციის ავტომატიზირებულ რეჟიმში საბარათე ოპერაციის ჩატარება.",
          "4. მიკროპროცესირული (ჩიპური/უკონტაქტო) ბარათის წინა მხარეზე განთავსებულია კოდირებული ინფორმაციის მქონე ინტეგრირებული მიკროსქემა (ჩიპი), რომელიც არ ექვემდებარება ელექტრომაგნიტური ველებისა და ატმოსფრულ ზეგავლენას, მაგრამ შესაძლებელია მექანიკური ზემოქმედების შედეგად ადვილად დაზიანდეს.",
          "5. იმ შემთხვევაში, თუ ბარათის დამზადებიდან 60 კალენდარული დღის განმავლობაში ბარათის მფლობელი არ ჩაიბარებს ბარათს, ვოლიფეის უფლება აქვს გაანადგუროს ბარათი, კლიენტის მიერ გადახდილი საკომისიოების დაბრუნების გარეშე."
        ]
      },
      {
        "h2": "IV. პინ-კოდის გამოყენების წესი",
        "p": [
          "1. ბარათის PIN- კოდს ვოლიფეი კლიენტს გადასცემს დალუქული კონვერტის ან კლიენტის მიერ ვოლიფეის სისტემაში დაფიქსირებულ მობილური ტელეფონის ნომერზე გაგზავნილი SMS შეტყობინების მეშვეობით.",
          "2. რეკომენდირებულია კონვერტის მიღებისთანავე გახსნა, PIN-კოდის დამახსოვრება და PIN-კოდის ფურცლის განადგურება. სისტემაში დაფიქსირებულ ტელეფონის ნომერზე PIN- კოდის Sms-ით გაგზავნის შემთხვევაში, რეკომენდირებულია შეტყობინების მიღებისთანავე მისი გახსნა, PIN-კოდის დამახსოვრება და შეტყობინების განადგურება.",
          "3. ასევე რეკომენდირებულია მიღებულის PIN- კოდის შეცვლა პარტნიორი ბანკის ბანკომატში.",
          "4. PIN-კოდი ცნობილია მხოლოდ ბარათის მფლობელისთვის და შესაბამისად ბარათის მფლობელმა იგი უნდა შეინახოს და გამოიყენოს კონფიდენციალურად.",
          "5. PIN-კოდის კონფიდენციალურობის მიზნით უნდა იქნას დაცული გარკვეული წესები, კერძოდ არ შეინახოთ PIN-კოდი ბარათთან ერთად და არავითარ შემთხვევაში არ დააწეროთ PIN-კოდი ბარათს. არ გადასცეთ PIN-კოდი ან/და ბარათი მესამე პირს, წინააღმდეგ შემთხვევაში ვოლიფეი არ აგებს პასუხს შესრულებულ ოპერაციებზე და საბარათე ანგარიშიდან დახარჯული მთელი თანხა ამღებული იქნება ბარათის მფლობელისაგან.",
          "6. საბარათე ოპერაციებს, რომლებიც სრულდება ავტორიზაციის ავტომატიზირებულ რეჟიმში და რომლის დადასტურებაც ხდება PIN-კოდის აკრეფით, ვოლიფეი მიიჩნევს ბარათის მფლობელის მიერ შესრულებულად.",
          "7. თუ ბარათის მფლობელს დაავიწყდა ბარათის PIN-კოდი, საჭიროა ბარათის შეცვლა თუ სხვა მეთოდი არ არის ვოლიფეის მიერ შეთავაზებული."
        ]
      },
      {
        "h2": "V. ბარათის გამოყენება",
        "p": [
          "1. საბარათე ოპერაციები, რომლის განხორციელების შესაძლებლობაც აქვს კლიენტს საგადახდო ინსტრუმენტის გამოყენებით:",
          "• გადახდის ოპერაცია - ფიზიკურ ან ინტერნეტ სავაჭრო ობიექტში საქონლისა ან/და მომსახურების ღირებულების გადახდისას;",
          "• ნაღდი ფულის მისაღებად - ბანკომატიდან ან/და საბანკო დაწესებულების ფილიალიდან;",
          "• ვოლიფეის ანგარიშზე დისტანციური წვდომის მისაღებად.",
          "2. ბარათის გამოყენება შესაძლებელია PIN-კოდის მეშვეობით ბანკომატებიდან ნაღდი ფულის გამოსატანად განაღდების ლიმიტის ფარგლებში, საქართველოში და საზღვარგარეთ, აგრეთვე ბანკომატებით შეთავაზებული აქტირუი ოპერაციები და/ან მომსახურება",
          "შენიშვნა: PIN-კოდის სამჯერ ზედიზედ არასწორად შეყვანის შემთხვევაში ბანკომატმა შეიძლება დააკავოს ბარათი.",
          "3. ვოლიფეი აწესებს ხარჯვის ლიმიტებს, რომელიც დროდადრო შეიძლება შეიცვალოს.",
          "4. კლიენტის ანგარიშზე არსებული თანხებიდან ვოლიფეი ჩამოჭრის ბარათის გამოყენებით განხორციელებული ოპერაციების შესაბამის თანხებს კლიენტის მიერ გადასახდელი ყველა ფინანსური ხარჯის (სხვადასხვა მომსახურების საფასურის) დასაფარად",
          "5. ვოლიფეი უფელბამოსილია არ გასცეს ავტორიზაცია/არ შეასრულოს დავალება თუ:",
          "• ბარათი დაიკარგა ან მოპარულ იქნა;",
          "• ვოლიფეის აქვს საფუძვლი იფიქროს, რომ საგადახდო ბარათი დაიკარგა ან მოპარულ იქნა;",
          "• კლიენტი არღვევს პირობებს (ბარათით სარგებლობის წესებს)",
          "• ბანკის მიერ ავტორიზირებული ყველა (ჯერ ჩამოუჭრელი თანხების ჩათვლით) ოპერაციის გათვალისწინებით ანგარიშზე საკმარისი თანხები არ არსებობს;",
          "6. მას შემდეგ, რაც კლიენტი განახორციელებს ოპერაციას ბარათის გამოყენებით, არ აქვს უფლება მოსთხოვოს ვოლიფეის ამ ოპერაციის შეჩერება. ვოლიფეი გააუქმებს ოპერაციას, რომელიც ავტორიზებულია, მაგრამ ჯერ არ არის გადახდილი იმ შემთხვევაში, თუ ვოლიფეის გააჩნია სათანადო მტკიცებულება იმისა, რომ ოპერაცია გაუქმდა.",
          "7. ვოლიფეის ბარათი არის არაპერსონიფიცირებული ბარათი, რომელიც მიბმულია კლიენტის ანგარიშზე და მისი გამოყენება უნდა მოხდეს იმ პირის მიერ, ვის ანგარიშზეც არის მიბმული. კლიენტი პასუხისმგებელია საგადახდო ინსტრუმენტის მესამე პირის მიერ მოხმარებისას შესრულებულ ტრანზაქციებზე, თუ ეს მოხდა მისი ნებით ან დაუდევრობით.",
          "8. კლიენტი ვალდებულია პერიოდულად გააკონტროლოს ოპერაციები თავის საბანკო ანგარიშზე, რათა დარწმუნებული იყოს მათ აუთენტურობაში. ანგარიშის ამონაწერის შემოწმებისთვის, რეკომენდირებულია სავაჭრო და ბანკომატის ქვითრების შენახვა და დადარება ამონაწერის ჩანაწერებთან. შეუსაბამობის აღმჩენის შემთხვევაში, კლიენტმა უნდა მიმართოს ვოლიფეის და გამოითხოვოს არაიდენტიფიცირებული ტრანზაქციის დეტალები, საჭიროების შემთხვევაში დროულად დაბლოკოს ბარათი.",
          "9. კლიენტს უფლება აქვს გაასაჩივროს მის ანგარიშზე შესრულებული ტრანზაქცია მისი შესრულებიდან 30 დღის განმავლობაში და მოითხოვოს დეტალები და/ან , თუ ეს არაუფლებამოსილი გამოყენება არ არის გამოწვეული კლიენტის დაუდევრობით და ამ წესების დაუცველობით.",
          "10. კლიენტის მიერ საგადახდო ინსტრუმენტით ტრანზაქციის შესრულებისთანავე ვოლიფეი ახორციელებს თანხის ბლოკირებას ანგარიშზე/ანგარიშებზე. ბლოკირებისას კონვერტაციის საჭიროების შემთხვევაში გამოიყენება ვოლიფეის მიერ დადგენილი კომერციული კურსი, ქსელის გარეთ შესრულებული ოპერაციებისთვს დამატეით გამოიყენება საერთაშორისო საგადახდო სისტემეს მიერ დადგენილი კურსები ვალუტებთან მიმართებაში.",
          "11. თუ ტრანზაქციის თანხა აღემატება ტრანზაქციის ვალუტაში ანგარიშზე არსებულ ნაშთს ტრაზაქციის დამუშავებისას თანხა სრულად ჩამოიჭრება ტრანზაქციის ვალუტის ანგარიშიდან, ტრანზაქციის ვალუტის ანგარიშზე წარმოიქმნება უარყოფითი ნაშთი არასაკმარისის ნაწილში, რომელიც დაიფარება პირველივე პრიორიტეტული ვალუტის ანგარიშიდან და შემდგომ შემდეგი პრიორიტეტის ვალუტს ანგარიშიდან/ებიდან. თუ არცერთი ვალუტის ანგარიშზე არ არის ჯამურად საკმარისი თანხა, წარმოქმნილი არასანქცირებული ნაშთის გადასაფარად ხორციელდება თანხის შეგროვება სხვადასხვა ვალუტების ანგარიშებიდან, ზემოაღნიშნული თანმიმდევრობით."
        ]
      },
      {
        "h2": "VI. ბარათის დაბლოკვა",
        "p": [
          "1. არასანქცირებული ოპერაციის ჩატარების საშიშროების წარმოქმნის შემთხვევაში, ვოლიფეი იტოვებს უფლებას, ბარათის მფლობელის ნებართვის გარეშე, დაბლოკოს საგადახდო ინსტრუმენტი.",
          "2. თუ ბარათი მოპარული ან დაკარგულია ან კლიენტს ეჭვი აქვს, რომ ვიღაცამ იცის მისი PIN კოდი ან სხვა წვდომის კოდი, დაუყოვნებლივ უნდა დარეკოს ვოლიფეიში შემდეგ ნომერზე (0322) 560 555 ან გამოცხადესს პირადად.",
          "3. თუ ბარათის გამოყენება არალეგალურად მოხდა, კლიენტის მიერ შეტყობინებამდე -ბარათის დაკარგვის ან მოპარვის შესახებ, ან იმის შესახებ, რომ ვიღაცამ იცის მისი PIN-ი ან სხვა წვდომის კოდები, კლიენტი ვალდებული იქნება აანაზღაუროს ამგვარი უკანონო გამოყენების შედეგად გადასახდელი თანხა მთლიანად.",
          "4. თუ ბარათის გამოყენება მოხდა მესამე პირის მიერ კლიენტის ნებართვით, კლიენტი ვალდებულია გადაიხადოს ასეთი პირის მიერ ბარათით განხორიელებული ყველა ოპერაციის თანხა.",
          "ვოლიფეი, მის მიერ შეტყობინების მიღების შემთხვევაში ბარათის დაკარგვის, მოპარვის ან უკანონოდ გამოყენების შესახებ, ბლოკავს ბარათს. თუ კლიენტი იპოვის ბარათს, ვალდებულია გამოცხადდეს ვოლიფეის ფილიალში და წერილობით განაცხადოს ბლოკირების მოხსნის შესახებ, ხოლო ვოლიფეი უფლებამოსილი იქნება კლიენტის განცხადების საფუძველზე მოხსნას ბლოკირება, თუ იმ პერიოდისთვის ბარათი არ იქნება გაუქმებული ან ვადაგასული ;",
          "5. კლიენტი იმ შემთხვევაში არ არის პასუხისმგებელი ბარათის უკანონო გამოყენებით დამდგარ/გამოწვეულ ზიანზე/ზარალზე, თუ კლიენტს არ ჰქონდა მიღებული აღნიშნული ბარათი .",
          "6. ვოლიფეი არ არის პასუხისმგებელი ისეთ შემთხვევებზე, როდესაც მესამე პირი (სავაჭრო ობიექტი, ბანკომატი, ონლაინ ყიდვა და ა.შ.) არ მიიღებს ბარათს, PIN-ის ან სხვა წვდომის კოდის გამოყენებაზე იმ მიზეზით, რომელსაც ვოლიფეი უშუალოდ ვერ აკონტროლებს. ვოლიფეი არ არის პასუხისმგებელი მესამე პირის ქმედებაზე, ბარათის გაუქმებასთან ან ამოღებასთან დაკავშირებით.",
          "7. კლიენტი ვოლიფეის წინაშე პასუხისმგებელია ანგარიშთან დაკავშირებულ ყველა ვალდებულებაზე, მათ შორის იმ ვალდებულებებზეც რომლებიც წარმოიშვა საგადახდო ბარათის ან/და ბარათის ნომრის ან/და ბარათის მოქმედების ვადის ან/და PIN-ის ან/და სხვა წვდომის კოდების გამოყენების საფუძველზე.",
          "8. ბარათის დაკარგვის ან მოპარვის შემთხვევაში აუცილებელია ვოლიფეის დაუყოვნებლივ გაეგზავნოს შეტყობინება ბარათის ბლოკირების თაობაზე. ბარათის სტოპ-ლისტში ჩასმის მიზნით კლიენტმა უნდა გააკეთოს განაცხადი ვოლიფეიში. რეკომენდაციას სტპ-ლისტში ჩასმაზე კლიენტს აძლევს ვოლიფეი. კლიენტის გადასაწყვეტია ჩასვას თუ არა ბარათი სტოპ ლისტში. თუ კლინეტი ბარათს სტოპ ლისტში არ ჩასვამს, ის პასუხისმგებელია ყველა არავტორიზებული (ოფლაინ) ოპერაციაზე, რომელიც ანგარიშზე ავტომატურად აისახება.",
          "ვოლიფეის საკონტაქტო ცენტრის ტელეფონებია ქ. თბილისში: (0322) 560 555 , საფოსტო გზავნილებისთვის მისამართი: ქ. თბილისი, მ. კოსტავას #47/57. ბარათის დაკარგვის შემთხვევაში, ვოლიფეის არასამუშაო საათებზე, კლიენტმა ბარათის დაბლოკვის მიზნით უნდა მიმართოს ვოლიფეის საპროცესინგო ცენტრს (ufc - გაერთიანებულ საფინანსო კორპორაციას) ტელეფონზე (0322) 777 222.",
          "9. ვოლიფეი უზრუნველყოფს ბარათის მოქმედების შეჩერებას კლიენტის მოთხოვნის შესაბამისად, შემდეგი მეთოდის გამოყენებით:",
          "• ლოკალურ, სტოპ-სიაში ჩასმა - ავტორიზირებული/ონლაინ ოპერაციების შეზღუდვა საგადახდო ინსტრუმენტით. ბარათის დაბლოკვა შედის ძალაში 1 (ერთი) საათის გასვლის შემდეგ ვოლიფეის მიერ მოთხოვნის რეგისტრაციის მომენტიდან;",
          "• საერთაშორისო სტოპ-სია - არაავტორიზებული ტრანზაქციების შეზღუდვა მაქსიმუმ 14 (თოთხმეტი) სამუშაო დღე.",
          "10. ბარათის მფლობელი პასუზისმგებელია იმ საბარათე ოპერაციებზე, რომლებიც განხორციელებულ იქნა ბარათის ბლოკირების ძალაში შესვლამდე, და თავისუფლდება ამგვარი პასუხისმგებლობისგან ბარათის ბლოკირების შემდეგ.",
          "11. ბარათზე მითითებული ვადის განმავლობაში ბარათის მფლობელი ვალდებულია აანაზღაუროს ბლოკირებული ბარათით განხორციელებული არაავტორიზებული ტრანზაქციებით წარმოშობილი ზიანი მხოლოდ იმ შემთხვევაში, თუ ბლოკირება არ განხორციელდა საერთაშორისო სტოპ-სიაში შეტანით.",
          "12. ბარათის მფლობელი უფლებამოსილია გაასაჩივროს საერთაშორისო სტოპ-სიაში ჩასმული ბარათით შესრულებული ტრანზაქცია.",
          "13. ბარათის მფლობელი ვალდებულია გადაიხადოს საერთაშორისო სტოპ-სიაში ბარათის ჩასმის საკომისიო.",
          "14. ვოლიფეი არ აგებს პასუხს ბარათის მფლობელის წინაშე ბარათის შენახვასთან ან პინ-კოდის გაუმჟღავნებლობასთან დაკავშირებით მის მიერ გამოჩენილი დაუდევრობისათვის ბარათის დაბლოკვამდე, ასევე ბარათის მფლობელის მიერ წინასწარ განზრახვით განხორციელებული უკანონო მოქმედებისათვის.",
          "15. ადრე დაკარგულად განცხადებული ბარათის პოვნის შემთხვევაში, ბარათის მფლობელი უნდა დაუკავშირდეს ვოლიფეის შესაბამისი რეაგირებისათვის."
        ]
      },
      {
        "h2": "VII. ინფორმაციის გაცემა",
        "p": [
          "1. ვოლიფეი ვალდებულია საქართველოს მოქმედი კანონმდებლობის მოთხოვნის საფუძველზე და საერთაშორისო წესების დაცვით მიაწოდოს მესამე პირებს ინფორმაცია კლიენტის განკარულებაში არსებული ბარათის და აღნიშნულ ბარათთან დაკავშირებული ოპერაციების შესახებ."
        ]
      },
      {
        "h2": "VIII. ბარათის გამოყენების უფლების გაუქმება",
        "p": [
          "1. ბარათი ძალაშია იმ თვის ბოლომდე, რომელიც მითითებულია ბარათზე.",
          "2. საჭიროების შემთხვევაში, ვოლიფეის ნებისმიერ დროს შეუძლია შეაჩეროს, ამოიღოს ან აკრძალოს ბარათის გამოყენება. კლიენტი ვოლიფეისგან მიიღებს შეტყობინებას ამგვარი ქმედების განხორციელებამდე ან ამგვარი ქმედების განხორციელებიდან უმოკლეს ვადაში.",
          "3. თუ კლინეტის მიერ ბარათის გამოყენება შეჩერებული ან შეზღუდულია რაიმე მიზეზით, რაც მოიცავს ვოლიფეის მიერ კლიენტისთვის მიცემულ ინსტრუქციას არ გაიტანოს თანხები ანგარიშიდან ვოლიფეის წინასწარ თანხმობის გარეშე, კლიენტს აღარ ექნება უფლება გამოიყენოს ბარათი.",
          "4. კლიენტმა შეიძლება შეწყვიტოს ბარათის გამოყენება ვოლიფეიში წერილობით შეტყობინების გაგზავნით და ბარათის ვოლიფეისთვის დაბრუნებით.",
          "5. კლიენტის ან ვოლიფეის მიერ ბარათის გამოყენების შეწყვეტის შემდეგ კლიენტი ვეღარ ისარგებლებს ბარათით."
        ]
      },
      {
        "h2": "IX. ბარათ(ებ)ის ამოღება და ანგარიშ(ებ)ის დახურვა",
        "p": [
          "1. კლიენტმა უნდა გააუქმოს ნებისმიერი მუდმვი საგადახდო დავალება, ავტომატური გადახდები, ასევე საცალო გამყიდველთან ან მომსახურების მომწოდებელთან უშუალოდ დაკავშირებული სხვა სადებეტო დავალება (ვოლიფეის არ შეუძლია ამის განხორციელება კლიენტის სახელით).",
          "2. კლიენტი ვალდებულია დაუყოვნებლივ გადაიხადოს ანგარიშზე დარიცხული ნებისმიერი თანხა ნებისმიერ დაგვიანებით დარიცხულ თანხასთან ერთად. კერძოდ, ანგარიშზე არასაკმარისი ნაშთის შემთხვევაში, კლიენტის ბართიდან ჩამოიჭრება თანხები, რა შემთხვევაშიც კლიენტი ვალდებულია დაუყოვნებლივ აუნაზღაუროს ვოლიფეის ასეთი თანხები დარუცხულ პროცენტთან/ჯარიმა/საურავთან ერთად. ასევე",
          "3. კლიენტი ვალდებულია ვოლიფეის აუნაზღაუროს ხელშეკრულების ძალაში შესვლასთან დაკავშირებული ხარჯი, ასევე ხელშეკრულების ადმინისტრირებისათვის გაწეული ხარჯი, რომელსაც ვოლიფეი გაიღებს."
        ]
      },
      {
        "h2": "X. ბარათის დაკავება/ჩამორთმევა",
        "p": [
          "1. ბარათის დაკავება/ჩამორთმევა ხდება შემდეგ შემთხვევებში:",
          "• ბარათი დაბლოკილია ემიტენტის მიერ",
          "• ბარათის წარმდგენი არ არის მისი მფლობელი",
          "• გამოვლენილია ბარათის გაყალბების ნიშნები",
          "• პინ-კოდის რამდენჯერმე არასწორად შეყვანის შემთხვევაში",
          "• ბარათის მომსახურების წერტილში (სავაჭრო ობიექტი, ფილიალი, ბანკომატი) დარჩენის შემთხვევაში",
          "2. ჩამორთმეული ბარათის დაბრუნება ხორციელდება უშუალოდ ბარათის მფლობელისათვის, ვოლიფეის მიერ შესაბამისი გადაწყვეტილების მიღების შემთხვევაში, ბარათის მფლობელის წერილობითი მიმართვის საფუძველზე.",
          "3. ბარათის მოქმედების ვადა, ბარათის გამოყენების შეჩერება-შეწყვეტა:",
          "• ბარათზე მითითებულია ბარათის მოქმედების ვადა (თვე და წელი)",
          "• ბარათი მოქმედია მასზე მითითებული თვის დასრულებამდე."
        ]
      },
      {
        "h2": "XI. ბარათის შეცვლა",
        "p": [
          "1. ბარათის შეცვლა და ბარათის ,ფლობელის მეირ მისი შეცვლისათვის ანაზღაურების გადახდა ხორციელდება ტარიფების შესაბამისად შემდეგ შემთხვევებში:",
          "• ბარათის დაკარგვა/მოპარვა",
          "• პინ-კოდის ცვლილება",
          "• ბარათი დაზიანებულია და შეუძლებელია მისი შემდგომი გამოყენება",
          "• ბარათის მფლობელმა შეიცვალა სახელი/გვარი",
          "• მოხდა ბარათის მექანიკური დაზიანება",
          "2. ბარათის შეცვლა ხორციელდება უფასოდ შემდეგ შემთხვევებში:",
          "• პინ-კოდი დაბეჭდილია გაურკვევლად",
          "• ბარათის მეშვეობით პირველი ოპერაციის ჩატარებისას ბანკომატი ან ტერმინალი ვერ აღიქვამს ინფორმაციას ბარათის მაგნიტური ზოლიდან/ჩიპიდან",
          "• ვოლიფეის ინიციატივით ბარათის შეცვლის შემთხვევაში",
          "• ბარათის შეცვლა ხორციელდება ბარათის მფლობელის მიერ ვოლიფეისთვის წარდგენილი წერილობითი განცხადების საფუზველზე"
        ]
      },
      {
        "h2": "XII. დავების გადაწყვეტა",
        "p": [
          "1. ბარათის მფლობელს ეძლევა რეკომენდაცია შეინახოს სლიპები და ჩეკები საბარათე ანგარიშიდან თანხის ხარჯვის აღრიცხვის მიზნით და შესაძლო დავების გადასაწყვეტად.",
          "2. ვოლიფეის მიერ ბარათის მფლობელისათვის ამონაწერის, აგრეთვე სხვა დოკუმენტების ასლების მიწოდება , მათ შორის საბარათე ანგარიშიდან თანხის ამოღების სისწორის დამადასტურებელი დოკუმენტების, ხორციელდება საქართველოს კანონმდებლობით დადგენილი წესითა და ვადებში, საგადამხდელო სისტემის და ბანკის შიდა წესებით, მათ შორის ტარიფების მეშვეობით (იხ. საქართველოს კანონი „საგადახდო სისტემისა და საგადახდო მომსახურების“ შესახებ).",
          "3. დავის შემთხვევაში მფლობელი წერილობითი მოთხოვნით მიმართავს ვოლიფეის, რომელიც საბარათე საგადამხდელო სისტემის წინაშე წარდგება ბარათის მფლობელის სახელით. საბარათე საგადახდო სისტემის წესებით დადგენილია სადაო საბარათე ოპერაციის განხილვის ხანდაზმულობის ვადა - 45 (ორმოცდახუთი) კალენდარული დღე ტრანზაქციის შესრულებიდან. საფუძვლიანი პრეტენზიის შემთხვევაში, საბარათე საგადამხდელო სისტემისგან თანხის დაბრუნების შემთხვევაში, ვოლიფეი აბრუნებს საბართე ანგარიშზე საბარათე ოპერაციის ჩამოჭრილ თანხას. დაუსაბუთებულ მოთხოვნებზე საბარათე საგადამხდელო სისტემის მიერ დგინდება საჯარიმო სანქციები, რომლებიც შესაძლოა აღემატებოდეს სადაო ოპერაციის თანხას. ვოლიფეი უფლებამოსილია ბარათის მფლობელის თანხმობის გარეშე, უაქცეპტო წესით ჩამოაჭრას საბარათე ანგარიშიდან ჯარიმები და დაუსაბუთებელი პრეტენზიის თანხა",
          "4. ვოლიფეი არ არის პასუხისმგებელი ბარათის მფლობელის მიერ ჩატარებული ოპერაციის მართლზომიერებაზე. ბარათის მეშვეობით უკანონო ოპერაციის ჩატარებაზე პასუხისმგებლობა ეკისრება ბარათის მფლობელს."
        ]
      }
    ]
  },
  "confidentiality": {
    "h1": "კონფიდენციალობის პოლიტიკა",
    "sections": [
      {
        "h2": null,
        "p": [
          "“ვოლიფეი“ ­მიესალმება თქვენს ვიზიტს  წინამდებარე ვებგვერდზე და მობილურ აპლიკაციაში (შემდგომში ვებგვერდი) აფასებს იმ ინტერესს, რომელსაც ჩვენი სერვისების მიმართ იჩენთ.",
          "ჩვენთვის მნიშვნელოვანია თქვენი კონფიდენციალური ინფორმაციის დაცვა. ამიტომ, ვებგვერდის სტუმრობის განმავლობაში, გვსურს თავს დაცულად და კომფორტულად გრძნობდეთ.",
          "ჩვენ ვიცავთ თქვენს პერსონალურ მონაცემებს, რომელიც შეგროვდა, მუშავდება და გამოიყენება ვებგვერდზე თქვენი სტუმრობის განმავლობაში და შემდგომ პერიოდშიც. ",
          "ვებგვერდზე შემოსვლით თქვენ ეთანხმებით წინამდებარე კონფიდენციალურობის პოლიტიკას. თუ თქვენ არ ეთანხმებით პოლიტიკას, მაშინ არ უნდა განაგრძოთ ვებგვერდის მომდევნო გვერდებით სარგებლობა.",
          "პერსონალური მონაცემების დამუშავების პირობები განსაზღვრულია წინამდებარე კონფიდენციალურობის პოლიტიკით. აღნიშნული დოკუმენტი განმარტავს თუ რა ინფორმაცია მოგვეწოდება თქვენგან ან შეიძლება მოგვეწოდოს, ამასთან, ასახავს იმას, თუ რა სახით და რა მიზნებისთვის გამოიყენება ინფორმაცია თქვენი პერსონალური მონაცემების შესახებ. გთხოვთ, გაითვალისწინოთ, რომ პერიოდულად შესაძლებელია კონფიდენციალურობის პოლიტიკის განახლება, ამიტომ მოგიწოდებთ ხშირად  შეამოწმოთ ვებგვერდი. "
        ]
      },
      {
        "h2": "I. პოლიტიკის მიზნები ",
        "p": [
          "1. შპს „ვოლიფეი“ წინამდებარე დოკუმენტით „კონფიდენციალურობის პოლიტიკ“-ით (შემდგომში პოლიტიკა) იცავს საქართველოს კანონის „პერსონალურ მონაცემთა დაცვის შესახებ“ მოთხოვნებს, მონაცემთა დაცვის საერთაშორისო სტანდარტებს  და არის მათთან შესაბამისობაში. მონაცემთა დაცვის უზრუნველყოფა წარმოადგენს ბიზნესში კეთილსინდისიერ და სანდო ურთიერთობებს, რაც უმთავრესია შპს „ვოლიფეი“-სთვის. ეს კი მნიშვნელოვანი საფუძველია პარტნიორობისთვის  და  თანამშრომლობისთვის."
        ]
      },
      {
        "h2": "II. პოლიტიკის მოქმედების სფერო და ცვლილება",
        "p": [
          "2.1. წინამდებარე პოლიტიკა ვრცელდება შპს „ვოლიფეი“-ზე, მასთან დაკავშირებულ იურიდიულ და ფიზიკურ პირებზე და გამოიყენება პერსონალური მონაცემების დამუშავების პროცესში.",
          "2.2. წინამდებარე პოლიტიკა, შესაძლოა, დროდადრო განახლდეს. აქედან გამომდინარე, მიზანშეწონილის, რომ მას გაეცნოთ რეგულარულად. წინამდებარე პოლიტიკის უახლესი ვერსია ხელმისაწვდომი  იქნება  შპს „ვოლიფეი“-ს ვებგვერდზე:   https://wallypay.eu/ka "
        ]
      },
      {
        "h2": "III. კანონმდებლობის გამოყენება ",
        "p": [
          "3.1. აღნიშნული პოლიტიკა მოიცავს საქართველოს მოქმედი კანონმდებლობის მოთხოვნებს და საერთაშორისო სამართლებრივ პრინციპებს პერსონალურ მონაცემთა დაცვასთან დაკავშირებით.  წინამდებარე პოლიტიკასა და საქართველოს კანონმდებლობის ნორმებს შორის კოლიზიის შემთხვევაში, უპირატესი ძალა მიენიჭება მოქმედი კანონმდებლობის ნორმებს."
        ]
      },
      {
        "h2": "IV. პერსონალური მონაცემების დამუშავების პრინციპები",
        "p": [
          "4.1. პერსონალური მონაცემების დამუშავების დროს, აუცილებელია დაცული იყოს მონაცემთა სუბიექტის ინდივიდუალური უფლებები. პერსონალური მონაცემები უნდა შეგროვდეს და დამუშავდეს კანონიერად და სამართლიანად.",
          "4.2. უკვე დამუშავებულ, არსებულ მონაცემებში შემდგომი ცვლილება, დასაშვებია მხოლოდ გამონაკლის შემთხვევებში და მოითხოვს შესაბამისი საფუძვლების არსებობას.",
          "4.3. პერსონალურ მონაცემთა შეგროვება, დამუშავება უნდა მიმდინარეობდეს გამჭვირვალედ. მონაცემთა სუბიექტი უნდა იყოს ინფორმირებული  თუ როგორ ხდება მის შესახებ არსებული მონაცემების დამუშავება. ზოგადად, პერსონალური მონაცემები უნდა შეგროვდეს უშუალოდ იმ პირისგან, ვისაც ეს მონაცემები ეხება.  მონაცემების შეგროვებისას, მონაცემთა სუბიექტმა უნდა იცოდეს: ",
          "1. მონაცემთა დამუშავებაზე უფლებამოსილი პირის ვინაობა; ",
          "2. მონაცემთა დამუშავების მიზანი;",
          "3. მესამე პირები, რომლებსაც შესაძლოა პერსონალური მონაცემები გადაეცეს; ",
          "4.4. დაცული პერსონალური მონაცემები  უნდა იყოს ზუსტი(შესაძლებლობის ფარგლებში), სრული და უახლესი.",
          "4.5. პერსონალური მონაცემები არის კონფიდენციალური, შესაბამისად ინდივიდუალური მონაცემი უნდა იყოს დაცული შესაბამისი ორგანიზაციული და ტექნიკური ზომების გამოყენებით, რომლებიც გამორიცხავენ მონაცემებზე უნებართვო წვდომას, უკანონო დამუშავებას ან გავრცელებას, ასევე, შემთხვევით დაკარგვას, ცვლილებას ან განადგურებას. "
        ]
      },
      {
        "h2": "V. ინფორმაციის შეგროვება",
        "p": [
          "5.1. პირადი ინფორმაცია/პერსონალური მონაცემები, რომელიც ვოლიფეიმ შეიძლება შევაგროვოს, დაამუშაოს და საჭიროების შემთხვევაში მოითხოვოს მესამე პირებისგან ან გადასცეს მათ, არის:",
          "1. სახელი, გვარი",
          "2. პირადი ნომერი და პირადობის დამადასტურებელი დოკუმენტის (პასპორტი, პირადობის მოწმობა) ნომერი;",
          "3. ფაქტობრივი და იურიდიული მისამართი;",
          "4. სქესი:",
          "5. დაბადების თარიღი;",
          "6. ელ. ფოსტის მისამართი;",
          "7. მობილური ტელეფონის ნომერი;",
          "8. სხვა ნებისმიერი ინფორმაცია, რომელიც შეიძლება მოგვეწოდოს პირისპირ შეხვედრისას, განცხადების შევსებისას, ვოლიფეის ვებგვერდზე, სოციალური მედიის საშუალებით, ელექტრონული ფოსტით, ონლაინ კონსულტაციისას, ტელეფონით ან სხვა საშუალებებით.",
          "5.2 ვოლიფეის ვებგვერდზე ვიზიტისას ან მობილური აპლიკაციით სარგებლობისას შეგროვებული ინფორმაცია შეიძლება იყოს შემდეგი:",
          "1. ვებგვერდზე ვიზიტის დრო;",
          "2. IP მისამართი;",
          "3. ინტერნეტ სერვისის პროვაიდერი (რომელსაც თქვენ იყენებთ ინტერნეტთან დასაკავშირებლად);",
          "4. ვებგვერდზე ვიზიტის ადგილი;",
          "5. ბრაუზერის ტიპი და ვერსია;",
          "6. სხვა საკომუნიკაციო ინფორმაცია;",
          "5.3. მესამე პირების მიერ მოწოდებული ინფორმაცია შეიძლება მოიცავდეს ინფორმაციას, რომელიც გათვალისწინებულია და განსაზღვრულია პერსონალური მონაცემების დაცვის შესახებ საქართველოს კანონით, ასევე ინფორმაციას, რომელიც მიღებულია მონაცემების სუბიქტის წინასწარ დაფიქსირებული თანხმობის საფუძველზე:",
          "1. ბანკების ან სხვა ფინანსური ინსტიტუტებისგან  გადახდების შესახებ;",
          "2. ბიზნეს პარტნიორებისგან ტექნიკური, ანგარიშსწორების, მომსახურების მიწოდების, სარეკლამო ქსელის სფეროში, ანალიტუკური პროვაიდერებისგან, საძიებო მომსახურების მიმწოდებლებისგან, მომსახურების გაწევის პროცესში;",
          "3. გადახდისუნარიანობის შესახებ;",
          "4. ნებისმიერი სხვა შემთხვევა ინფორმაციის გადმოცემასთან დაკავშირებით, რაზეც არსებობს სუბიექტის წინასწარი თანხმობა ინფორმირებულობასთან და გადმოცემასთან დაკავშირებით."
        ]
      },
      {
        "h2": "VI. შეგროვებული ინფორმაციის გამოყენება",
        "p": [
          "6.1. ვოლიფეის მიერ შეგროვებული ინფორმაცია გამოყენებული იქნება საქართველოს კანონმდებლობის ფარგლებში, მონაცემების სუბიექტის ინტერესების შესაბამისად საუკეთესო მომსახურების გასაწევად. შეგროვებული ინფორმაციის გამოყენების მიზანია:",
          "1. იდენტიფიკაცია;",
          "2. სასურველი მომსახურების გაწევა;",
          "3. დაკავშირება;",
          "4. ჩვენი პროდუქციისა და სერვისების გაუმჯობესება;",
          "5. ჩვენი ვებგვერდის ადმინისტრირება და დახვეწა, უსაფრთხოების დაცვა და იმის უზრუნველყოფა, რომ მონაცემები სუბიქტის მოწყობილობაზე წარმოდგენილი იქნას ყველაზე ეფექტური ფორმით;",
          "6. კანონმდებლობით დაკისრებული ვალდებულებების შესრულება;",
          "7. სახელშეკრულებო პირობების შესრულება;",
          "8. ჩვენი მარკეტინგული და სარეკლამო საქმიანობის გაუმჯობესება;",
          "9. დავის არსებობის შემთხვევაში მისი გადაწყვეტა.",
          "10. ნებისმიერი სხვა კანონიერი მიზნით, რომელიც შესაბამისობაში მოდის მანოქისა და კლიენტს  შორის დამყარებულ სამართლებრივ ურთიერთობასთან."
        ]
      },
      {
        "h2": "VII. შეგროვებული ინფორმაციის მესამე პირებისთვის გადაცემა",
        "p": [
          "7.1. ვოლიფეიმ შესაძლოა გადასცეს პერსონალური მონაცემები ჩვენს პარტნიორ კომპანიებს ჩვენს შორის არსებული სახელშეკრულებო ვალდებულებების შესრულებისა და ამ პოლიტიკით განსაზღვრული სხვა მიზნებისთვის. ინფორმაცია  გადაეცემათ:",
          "1. ბანკებს და სხვა ფინანსურ ორგანიზაციებს თქვენთვის სათანადო მომსახურების გაწევის მიზნით (რომლებიც გადაამოწმებენ, დაამუშავებენ და საჭიროების შემთხვევაში კანონმდებლობით გათვალისწინებული ფარგლებით თქვენთვის მომსახურების გაწევის მიზნით გამოითხოვენ ან გადასცემენ თქვენს მონაცემებს მესამე პირებს);",
          "2. ანალიტიკური და საძიებო სისტემების პროვაიდერებს, რომლებიც გვეხმარებიან ვებსაიტის გაუმჯობესებისა და ოპტიმიზაციაში;",
          "3. ჩვენი ბიზნესის მთლიანად ან ნაწილობრივ გაყიდვამ შესაძლოა გამოიწვიოს თქვენი პერსონალური მონაცემების გადაცემა მესამე პირებისთვის;",
          "4. სხვა ნებისმიერი მიზნისთვის, რაც აუცილებელია თქვენთვის მომსახურების გასაწევად.",
          "7.2. მონაცემების გადაცემისას ჩვენ ვალდებულნი ვართ უზრუნველვყოთ, რომ მონაცემთა მიმღები დაიცავს პერსონალური მონაცემების შენახვისა და დამუშავების ანალოგიურ უსაფრთხოების ზომებს, როგორც ვიცავთ ჩვენ.",
          "7.3. თქვენი პირადი მონაცემები მუშავდება, ინახება და გადაეცემა მესამე პირებს ამ კონფიდენციალურობის პოლიტიკით განსაზღვრული წესითა და მოცულობით, ასევე თქვენსა და ჩვენ შორის გაფორმებული ხელშეკრულების და თქვენ მიერ დრო და დრო დაფიქსირებული თანხმობის საფუძველზე. ჩვენ შეიძლება გავცეთ თქვენი ინფორმაცია თქვენი ან სხვების დაცვის მიზნით. ჩვენ ვიტოვებთ უფლებას, რომ გავცემთ თქვენს პერსონალურ ინფორმაციას იმ შემთხვევებში, როდესაც ამას მოითხოვს კანონმდებლობა. როდესაც ჩვენ ჩავთვლით აუცილებლად ჩვენი უფლებების დასაცავად ან ვებ-გვერდის მიმართ ნებისმიერი სასამართლო პროცესის ან სხვა სახის სამართლებრივი დავის გამო. ამასთან, ჩვენ ვიტოვებთ უფლებას, გავცეთ თქვენი ინფორმაცია შემდეგი მიზნებისათვის: წინამდებარე პოლიტიკის დაცვა და განხორციელება; ჩვენი ვებგვერდით სარგებლობის პირობების ან სხვა ხელშეკრულების დაცვა და განხორციელება; ვებგვერდის, მისი მომხმარებლების ან სხვათა უფლებების, საკუთრების ან უსაფრთხოების დაცვა."
        ]
      },
      {
        "h2": "VIII. „ბმულების“ გამოყენება",
        "p": [
          "8.1. „ბმულების“ გამოყენება ხდება თქვენი ვებ სერვერიდან ინფორმაციის შეგროვების მიზნით.",
          "8.2. „ბმულები“ შეიცავს ინფორმაციას, რომელიც დამახსოვრებულია თქვენი კომპიუტერის მყარ დისკზე. ბმულები არ შეიცავს პირად ინფორმაციას, ისინი შეიცავს მხოლოდ ჩვენს ვებგვერდზე შემოსვლის სტატისტიკურ ინფორმაციას, რაც გვეხმარება ვებგვერდის გაუმჯობესებაში და პერსონალიზირებული მომსახურების შექმნაში.",
          "8.3. თუ თქვენ არ გსურთ თქვენი ბმულების ინფორმაციის გამჟღავნება, შეგიძლიათ წაშალოთ თქვენი ბრაუზერის მეშვეობით. გთხოვთ გაითვალისწინოთ, რომ ჩვენი ბმულების წაშლის ან გაუქმების შემთხვევაში თქვენ შესაძლოა არ გქონდეთ საშუალება სრულად იხილოთ ვებგვერდი და ისარგებლოთ მისი ყველა ფუნქციით."
        ]
      },
      {
        "h2": "IX. ინფორმაციის შენახვა",
        "p": [
          "9.1. ინფორმაცია შენახული იქნება ჩვენს დაცულ სერვერებზე, ნებისმიერი ინფორმაციის მიმოცვლა ჩვენ სერვერზე იქნება დაშიფრული თქვენივე უსაფრთხოებისთვის. ამასთან, ინფორმაციის შენახვა მოხდება მხოლოდ იმ პერიოდით, რაც გონივრულად არის აუცილებელი იმ კონკრეტული მიზნისათვის, რა მიზნისთვისაც მოხდა თავდაპირველად მონაცემების შეგროვება. ეს მიზანი შეიძლება იყოს თქვენ მიმართ ნაკისრი ვალდებბულების შესრულება და ჩვენი კანონიერი ინტერესის დაცვა. ",
          "9.2. გთხოვთ გაითვალისწინოთ, რომ ონლაინ ინფორმაციის მიმოცვლა არ არის ბოლომდე დაცული და არსებობს შანსი, რომ დაცული ინფორმაცია გარკვეული რისკის ქვეშ დადგეს.",
          "9.3. თქვენ მიერ გაცემულ ნებისმიერ ინფორმაციაზე პასუხისმგებელი ხართ თქვენ. გთხოვთ, სიფრთხილე გამოიჩინოთ პაროლებისა და სხვა ინფორმაციის გაცემისას.",
          "9.4. კომპანია არ არის პასუხისმგებელი ვებგვერდზე განთავსებული მესამე პირების ლინკებზე (ვებგვერდებზე). მესამე პირების ნებისმიერი ლინკი, რაც განთავსებულია ჩვენს ვებგვერდზე არ არის ჩვენი კონტროლის ქვეშ და მათზე არ ვიღებთ პასუხისმგებლობას."
        ]
      },
      {
        "h2": "X. თქვენი უფლებები მონაცემების მიმართ",
        "p": [
          "10.1. თქვენ ნებისმიერ დროს გაქვთ უფლება მოითხოვოთ ინფორმაცია თქვენი პირადი მონაცემების შესახებ, რომელსაც ჩვენ ვამუშავებთ, დამუშავების მიზანი, ხასიათი და ინფორმაცია თუ ვის ვაწვდით ჩვენ ამგვარ ინფორმაციას (თუ აღნიშნულის გამჟღავნება არ არის აკრძალული კანონით).",
          "10.2. თქვენ შესახებ ინფორმაციის გადამოწმების მიზნით შეგიძლიათ უფასოდ მოითხოვოთ ჩვენ მიერ დამუშავებული ინფორმაციის ასლი. მოითხოვოთ პირადი მონაცემების განახლება, შესწორება ან წაშლა ნებისმიერ დროს. ჩვენ უფლებას ვიტოვებთ უარი განვაცხადოთ აღნიშნული მოთხოვნების დაკმაყოფილებაზე თუ ეს რისკის ქვეშ დააყენებს სხვების კონფიდენციალურობას, უარყოფით გავლენას მოახდენს მომსახურების ხარისხზე, არაგონივრულია ან განმეორებადი და საჭიროებს არაპროპორციულ ძალისხმევას. ამასთან, კანონმდებლობით გათვალისწინებული სხვა შემთხვევებშიც."
        ]
      },
      {
        "h2": "XI. ასაკი",
        "p": [
          "11.1 ჩვენი მომსახურებით სარგებლობისთვის თქვენ უნდა იყოთ სრულწლოვანი (18 წლის)."
        ]
      },
      {
        "h2": "XII. დაკავშირება",
        "p": [
          "გთხოვთ, დაგვიკავშირდით წინამდებარე პოლიტიკისა ან ჩვენ მიერ თქვენი მონაცემების დამუშავების წესთან დაკავშირებით არსებული შეკითხვების, მოთხოვნების ან კომენტარების შემთხვევაში. ჩვენთან კომუნიკაციის მიზნით გთხოვთ მოგვმართოთ შემდეგ ელექტრონულ მისამართზე support@wallypay.eu ან/და ტელეფონის ნომერზე +995 032 256 05 55."
        ]
      },
      {
        "h2": "XIII. ცვლილებები პოლიტიკაში",
        "p": [
          "წინამდებარე  პოლიტიკა შესაძლოა ნებისმიერ დროს შეიცვალოს და ჩვენი ვალდებულებაა მივუთითოთ მისი ბოლო შესწორების თარიღი. თუ პოლიტიკაში მოხდება რაიმე მატერიალური ან არსებითი ცვლილება, ჩვენ შეგატყობინებთ ვებგვერდის, ელექტრონული ფოსტის ან სხვა საკომუნიკაციო არხების მეშვეობით."
        ]
      },
      {
        "h2": "მისამართი",
        "p": [
          "შპს „ვოლიფეი“",
          "საქართველო, ქ. თბილისი,",
          "ალ. ყაზბეგის გამზ. #42"
        ]
      }
    ]
  },
  "agreement": {
    "h1": "შეთანხმება საგადახდო მომსახურების გაწევის თაობაზე",
    "sections": [
      {
        "h2": null,
        "p": [
          "წინამდებარე ხელშეკრულება წარმოადგენს შპს “ვოლიფეი”-სა და მომხმარებელს შორის გაფორმებული შეთანხმების არსებით და განუყოფელ ნაწილს. შეთანხმებაზე ხელმოწერით მომხმარებელი ავტომატურად აცხადებს თანხმობას ქვემოთ მოცემული ხელშეკრულების პირობებზე."
        ]
      },
      {
        "h2": "ხელშეკრულების მხარეები:",
        "p": [
          "ერთი მხრივ , შპს “ვოლიფეი” (შემდგომში “პროვაიდერი”) - საქართველოს კანონმდებლობის შესაბამისად შექმნილი და მოქმედი კომპანია, საიდენტიფიკაციო ნომრით 405272510 და",
          "მეორე მხრივ, ფიზიკური პირი, რომელმაც სურვილი გამოთქვა, მიიღოს პროვაიდერის საგადახდო მომსახურება და, რომელმაც გააფორმა საგადახდო მომსახურების მიღების თაობაზე შეთანხმება პროვაიდერთან (შემდგომში “მომხმარებელი”),",
          "ერთადწოდებულნი, როგორც “მხარეები”, აფორმებენ წინამდებარე ხელშეკრულებას „ვოლიფეის”-ს მიერ საგადახდო მომსახურების გაწევის თაობაზე (შემდგომში “ხელშეკრულება”) და თანხმდებიან ქვემოთ მოცემულ სახელშეკრულებო პირობებზე."
        ]
      },
      {
        "h2": "ინფორმაცია პროვაიდერის შესახებ",
        "p": [
          "მომხმარებელი აცხადებს, რომ ხელშეკრულების ხელმოწერამდე, დეტალურად გაეცნო და გაიაზრა პროვაიდერთან დაკავშირებული შემდეგი ინფორმაცია:",
          "(1) პროვაიდერი წარმოადგენს საქართველოს ეროვნული ბანკის მიერ რეგისტრირებულ საგადახდო მომსახურების პროვაიდერს რეგისტრაციის ნომრით 0083-2904. პროვაიდერი საქმიანობას ახორციელებს “საგადახდო სისტემისა და საგადახდო მომსახურების შესახებ” საქართველოს კანონის, საქართველოს ეროვნული ბანკის მიერ გამოცემული კანონქვემდებარე აქტებისასა და საქართველოს კანონმდებლობის სხვა ნორმატიული აქტების შესაბამისად;      ",
          "(2) საქართველოს ეროვნული ბანკი წარმოადგენს პროვაიდერის საზედამხედველო ორგანოს, რომლის ვებ-გვერდის მისამართია: www.nbg.gov.ge . პროვაიდერის საზედამხედველო ორგანო -საქართველოს ეროვნული ბანკი, არცერთ შემთხვევაში არ არის პასუხისმგებელი პროვაიდერის მიერ მომხმარებლის წინაშე ნაკისრი ვალდებულებების შეუსრულებლობაზე ან არაჯეროვან შესრულებაზე;         ",
          "(3) პროვაიდერის ოფიციალური ვებ-გვერდის მისამართია www.wallypay.eu (შემდგომში “პროვაიდერის ვებ-გვერდი”), სადაც განთავსებულია პროვაიდერის სათაო ოფისის მისამართი, პროვაიდერის ელექტრონული ფოსტის მისამართი, ტელეფონის ნომერი, ფილიალების მისამართები და სხვა ინფორმაცია, რაც მნიშვნელოვანია მხარეთა შორის სახელშეკრულებო ურთიერთობის პროცესში."
        ]
      },
      {
        "h2": "ხელშეკრულების საგანი",
        "p": [
          "1.1. ამ ხელშეკრულებით და მხარეებს შორის გაფორმებული შეთანხმებით (შემდგომში “შეთანხმება”) პროვაიდერი იღებს ვალდებულებას, გაუხსნას მომხმარებელს ელექტრონული საფულის ანგარიში და გაუწიოს მას აღნიშნულ ანგარიშთან დაკავშირებული საგადახდო მომსახურება (შემდგომში “მომსახურება”)."
        ]
      },
      {
        "h2": "ელექტრონული საფულე",
        "p": [
          "2.1. ელექტრონული საფულე წარმოადგენს მომხმარებლის სახელზე რეგისტრირებულ",
          "ელექტრონული ფულის ანგარიშს, რომელიც იძლევა ელექტრონული ფულის გამოყენების",
          "საშუალებას ამ ხელშეკრულებით განსაზღვრული ფორმით.",
          "2.2. ელექტრონული საფულე არ წარმოადგენს საბანკო ანგარიშს.",
          "2.3. ელექტრონული საფულე ეკუთვნის მხოლოდ მომხმარებელს. დაუშვებელია ელექტრონული საფულის გასხვისება, გადაფორმება ან დაგირავება.",
          "2.4. ელექტრონული საფულე რეგისტრირდება უვადოდ.",
          "2.5. ელექტრონულ საფულეს გააჩნია ელექტრონული ფულის ანგარიში მინიმუმ ერთ ვალუტაში და ყველა შემთხვევაში - ლარში. ელექტრონულ საფულეს შესაძლოა დაემატოს ანგარიშები სხვადასხვა უცხოურ ვალუტაში.",
          "2.6. ელექტრონულ საფულეში არსებული ელექტრონული ფული წარმოადგენს პროვაიდერის მიერ მომხმარებლისგან მიღებული ფულადი სახსრების ნომინალურ და ექვივალენტ ღირებულებას, რომელიც შენახულია ელექტრონულ საფულეში და, რომელსაც მომხმარებელი ინახავს, ანაღდებს ან იყენებს ამ ხელშეკრულებით განსაზღვრული წესით.",
          "2.7. ელექტრონულ საფულეში არსებული ელექტრონული ფული არ წარმოადგენს პროვაიდერთან განთავსებულ დეპოზიტს და მას არ ერიცხება სარგებელი ან პროცენტი.",
          "2.8. ელექტრონული ფული ელექტრონულ საფულეში განთავსდება მუდმივად, მომხმარებლის მიერ აღნიშნული ელექტრონული ფულის განაღდებამდე ან განკარგვამდე."
        ]
      },
      {
        "h2": "ელექტრონული საფულის ანგარიშზე თანხის შეტანა",
        "p": [
          "3.1 მომხმარებელს შეუძლია ვოლიფეის ელექტრონული საფულის ანგარიშზე თანხა შეიტანოს რამდენიმე მეთოდით, სწრაფი ჩარიცხვის ტერმინალებიდან, საბანკო გადარიცხვით, პარტნიორი კომპანიის ფილიალიდან, ელექტრონულ საფულეზე მიბმული საბანკო პლასტიკური ბარათით და სხვა საშუალებებით, რომელსაც პროვაიდერი ხელმისაწვდომს გახდის მომხმარებლისთვის.",
          "პროვაიდერს შეუძლია ნებისმიერ დროს გააუქმოს ან დაამატოს ელექტრონული საფულის ანგარიშზე თანხის შეტანის მეთოდები. ინფორმაცია ელექტრონული საფულის ბალანსის შევსების მეთოდების თაობაზე ხელმისაწვდომი იქნება პროვაიდერის ვებ-გვერდზე. ცვლილებების შემთხვევაში, ინფორმაცია განახლდება.",
          "3.2 სწრაფი ჩარიცხვის ტერმინალებიდან ბალანსის შესავსებად, მომხმარებელი პროვაიდერის ტერმინალზე ირჩევს WALLYPAY ბალანსის შევსებას, უთითებს პირად ნომერს, ან საფულის ნომერს. მომხმარებელს გადახდის აპარატიდან ერთი ოპერაციით შეუძლია მაქსიმუმ 1500 ლარის შეტანა. შეტანილი თანხა რამდენიმე წუთში ისახება მომხმარებლის საფულის ანგარიშზე.",
          "3.3 მომხმარებელს შეუძლია ბალანსის შევსება საქართველოში არსებული კომერციული ბანკების ფილიალებიდან, ან ინტერნეტბანკის საშუალებით. ბალანსის შესავსებად, მომხმარებელმა უნდა წარადგინოს/მიუთითოს შპს ვოლიფეის საბანკო ანგარიშის ნომერი, მიმღებში მიუთითოს „შპს ვოლიფეი“, დანიშნულებაში სავალდებული წესით მიუთითოს იმ საფულის მფლობელის სახელი, გვარი და პირადი ნომერი, ვისი ბალანსის შევსებაც სურს კლიენტს, აღნიშნულ ინფორმაციასთან ერთად, სასურველია მიეთითოს საფულის ნომერი (თუ კლიენტს აქვს ეს ინფორმაცია).",
          "კლიენტის მიერ საბანკო ანგარიშიდან თანხის შეტანის შემთხვევაში, სამუშაო დღეებში (ორშაბათი-პარასკევი) 16:00 საათამდე შეტანილი თანხა ისახება იმავე დღეს, სამუშაო საათების დასრულებამდე, ხოლო 16:00 საათის შემდეგ შეტანილი თანხა ისახება მომდევნო სამუშაო დღის განმავლობაში.",
          "3.4 მომხმარებელს საშუალება აქვს ელექტრონული საფულის ბალანსი შეავსოს პატნიორი კომპანიების სალაროდან. ამისთვის საჭიროა კლიენტი ესტუმროს პარტნიორი კომპანიის ფილიალს, წარადგინოს ვადიანი პირადობის მოწმობა, ან პასპორტი, თუ თანხის შეტანა ხდება მესამე პირის სასარგებლოდ, აუილებელია წარადგინოს მიმღების პირადი ნომერი, ან საფულის ნომერი. ნაღდი სახით შეიტანოს პარტნიორი კომპანიის სალაროში თანხა, რის შემდეგაც თანხა მომენტალურად აისახება კლიენტის საფულეზე.",
          "3.5 მომხმარებელს საშუალება აქვს wallypay ანგარიშზე მიბმული საბარათე ანგარიშიდან შეავსოს საფულის ბალანსი, ამისთვის, მომხმარებელი უნდა შევიდეს აპლიკაციაში და გადარიცხვების განყოფილებიდან გადარიცხოს თანხა საბარათე ანგარიშიდან საფულის ანგარიშზე. თანხა ისახება მომენტალურად."
        ]
      },
      {
        "h2": "მომსახურების პირობები",
        "p": [
          "4.1. მომსახურების გაწევის მიზნით, პროვაიდერი მომხმარებელს ინდივიდუალურად გამოუყოფს და გადასცემს საბანკო პლასტიკურ ბარათს (შემდგომში “მომხმარებლის პლასტიკური ბარათი”) და აღნიშნული ბარათის მონაცემებით დაარეგისტრირებს მომხმარებელს პროვაიდერის ვებ-გვერდზე. რეგისტრაციის შედეგად მომხმარებლის სახელზე შეიქმნება მომხმარებლის პლასტიკურ ბარათზე მიბმული ელექტრონული საფულე (შემდგომში “ელექტრონული საფულე”). მომხმარებელს ელექტრონული საფულის მართვის პანელთან წვდომა შეუძლია პროვაიდერის ვებ-გვერდიდან. პროვაიდერმა შესაძლოა შეიმუშავოს მობილური აპლიკაცია, რომლითაც მომხმარებელი ასევე შეძლებს თავის ელექტრონულ საფულესთან წვდომასა და შესაბამისი ფუნქციონალის გამოყენებას. ინფორმაცია ასეთი მობილური აპლიკაციის არსებობისა და მისი გადმოტვირთვის ლინკის შესახებ მოცემული იქნება პროვაიდერის ვებ-გვერდზე.",
          "4.2. მომხმარებელს უფლება აქვს:",
          "4.2.1. ელექტრონული საფულის ანგარიშზე შეინახოს თანხა განუსაზვრელი ვადით;",
          "4.2.2. მომხმარებლის პლასტიკური ბარათის მეშვეობით გაანაღდოს ელექტრონული საფულის",
          "ბალანსზე არსებული თანხები საქართველოს ტერიტორიაზე განთავსებული ცალკეული",
          "კომერციული ბანკების ATM ბანკომატიდან (პროვაიდერის ვებ-გვერდზე განთავსდება",
          "ინფორმაცია იმ კომერციული ბანკების შესახებ, რომელთა ATM ბანკომატებიდან",
          "მომხმარებელი შეძლებს თანხის განაღდებას), ან;",
          "4.2.3. მომხმარებლის პლასტიკური ბარათის მეშვეობით, ელექტრონული საფულის ბალანსზე",
          "არსებული თანხების ფარგლებში, განახორციელოს საქონლის ან მომსახურების",
          "ღირებულების გადახდა სავაჭრო ობიექტში, სადაც გადახდების მიღებისთვის იყენებენ იმ",
          "კომერციული ბანკების POS ტერმინალებს, რომელთა თაობაზე ინფორმაცია განთავსებულია",
          "პროვაიდერის ვებ-გვერდზე.",
          "4.3. მომხმარებლის პლასტიკური ბარათის მეშვეობით თანხის განაღდება ან/და ხარჯვა შესაძლოა დაექვემდებაროს გარკვეულ ლიმიტებს, რომლის თაობაზე ინფორმაცია ხელმისაწვდომი იქნება პროვაიდერის ვებ-გვერდზე."
        ]
      },
      {
        "h2": "საკომისიო",
        "p": [
          "5.1. ინფორმაცია ყველა სახის საკომისიოს შესახებ, რომელიც დადგენილია პროვაიდერის სისტემაში მომსახურების მიღებისთვის ან მასთან დაკავშირებით, განთავსებულია პროვაიდერის ვებ-გვერდზე."
        ]
      },
      {
        "h2": "ბარათის დაბლოკვა/შეჩერება",
        "p": [
          "6.1. პროვაიდერს უფლება აქვს ნებისმიერ დროს დაბლოკოს/შეაჩეროს ელექტრონული საფულე და მომხმარებლის პლასტიკური ბარათით სარგებლობა, თუ:",
          "6.1.1. გონივრული ეჭვის საფუძველზე ჩათვლის, რომ მომხმარებელი საგადახდო მომსახურებასა და მომხმარებლის პლასტიკური ბარათით სარგებლობას ახორციელებს უკანონო შემოსავლის ლეგალიზაციის მიზნით;",
          "6.1.2. აღმოაჩენს, რომ ხელშეკრულების გაფორმებამდე არასათანადოდ განხორცდიელდა მომხმარებლის იდენტიფიკაცია;",
          "6.1.3. აღმოაჩნეს, რომ მომხმარებელი ცდილობს გაანაღდოს ან გახარჯოს ელექტრონული საფულის ანგარიშზე სისტემური ხარვეზის შედეგად გაჩენილი არასანქცირებული თანხა, რომელიც მას არ ეკუთვნის.",
          "6.1.4. მომხმარებლის ელექტრონული საფულის ანგარიში და მომხმარებლის პლსატიკური ბარათი არააქტიურია 1 (ერთი) წლის განმავლობაში."
        ]
      },
      {
        "h2": "მომხმარებლის პლასტიკურ ბარათთან დაკავშირებული მხარეთა ვალდებულებები",
        "p": [
          "7.1. მომხმარებელი ვალდებულია:",
          "7.1.1. გამოიყენოს მომხმარებლის პლასტიკური ბარათი ამ ხელშეკრულებით დადგენილი პირობების შესაბამისად;",
          "7.1.2. დაიცვას მისთვის გაცემული მომხმარებლის პლასტიკური ბარათის უსაფრთხოების ზომები, უზრუნველყოს ამ ინსტრუმენტის პერსონიფიცირებული საშუალებების დაცვა;",
          "7.1.3. მომხმარებლის პლასტიკური ბარათის დაკარგვის, მოპარვის, უკანონო მითვისების ან უკანონო გამოყენების ფაქტის აღმოჩენის შემთხვევაში მისი აღმოჩენიდან უმოკლეს ვადაში შეატყობინოს ამის თაობაზე პროვაიდერს ცხელ ხაზზე (რაც მითითებულია პროვაიდერის ვებ-გვერდზე).        ",
          "7.2. პროვაიდერი ვალდებულია:",
          "7.2.1. მიიღოს ყველა შესაძლო ზომა მომხმარებლის პლასტიკური ბარათის დაცულობისა და მისი არამართლზომიერი გამოყენების თავიდან აცილების უზრუნველსაყოფად;",
          "7.2.2. არ გახადოს მომხმარებლის პლასტიკური ბარათის პერსონიფიცირებული უსაფრთხოების მახასიათებლები და საშუალებები ხელმისაწვდომი სხვა პირებისათვის, გარდა ამ თავად მომხმარებლისა;",
          "7.2.3. ნათლად გააცნოს მომხმარებელს მომხმარებლის პლასტიკური ბარათის უსაფრთხოების მოთხოვნები;",
          "7.2.4. უზრუნველყოს მომხმარებლისგან 7.1.3 მუხლით განსაზღვრული შეტყობინების ნებისმიერ დროს მიღება უშუალოდ მომხმარებლისგან ან მის მიერ წინასწარ განსაზღვრული პირისგან. მომხმარებლის მოთხოვნის შემთხვევაში, პროვაიდერი ვალდებულია მიაწოდოს მას შეტყობინების მიღების დასტური, თუ შეტყობინების მიღებიდან გასული არ არის 18 თვეზე მეტი;",
          "7.2.5. მომხმარებლისგან 7.1.3 მუხლით განსაზღვრული შეტყობინების მიღებისთანავე, დაუყოვნებლივ უზრუნველყოს მომხმარებლის პლასტიკური ბარათის შემდგომი გამოყენების აღკვეთა.",
          "7.3. პროვაიდერი საკუთარ თავზე იღებს მომხმარებლის პლასტიკური ბარათის ან/და მისი პერსონიფიცირებული უსაფრთხოების მახასიათებლებისა და საშუალებების გაგზავნასთან დაკავშირებულ ყველა რისკს.",
          "7.4. პროვაიდერი პასუხს არ აგებს მის მიერ შეთავაზებულ უსაფრთხოების ზომაზე მომხმარებლის მიერ უარის თქმის შემთხვევაში დამდგარი შედეგისთვის. ასეთ შემთხვევაში უსაფრთხოების ზომაზე უარის თქმის შედეგად დამდგარი ზიანისთვის პასუხისმგებელია მომხმარებელი.",
          "7.5. მხარეები ვალდებულნი არიან, ამ მუხლით განსაზღვრული ვალდებულებების განზრახ ან დაუდევრობით შეუსრულებლობით გამოწვეული ზიანი აანაზღაურონ საქართველოს მოქმედი კანონმდებლობის შესაბამისად."
        ]
      },
      {
        "h2": "არაავტორიზებული ან არასწორად შესრულებული ოპერაციები",
        "p": [
          "8.1. არაავტორიზებულ ან არასწორად შესრულებულ ოპერაციებთან დაკავშირებული წესები განისაზღვრება საქართველოს კანონით “საგადახდო სისტემისა და საგადახდო მომსახურების შესახებ”."
        ]
      },
      {
        "h2": "ხელშეკრულებაში ცვლილებების შეტანა",
        "p": [
          "9.1. პროვაიდერი უფლებამოსილია, ნებისმიერ დროს შეიტანოს ცვლილებები წინამდებარე ხელშეკრულებაში. პროვაიდერი იღებს ვალდებულებას, მომხმარებლისთვის ხელმისაწვდომი გახადოს ხელშეკრულებაში შესატანი ცვლილებები მათ ამოქმედებამდე ერთი თვით ადრე შემდეგი ფორმით: შეცვლილი ხელშეკრულება გამოქვეყნდება პროვაიდერის ვებ-გვერდზე მომდევნო ვერსიის სახით, ხოლო მომხმარებელს გაეგზავნება შეტყობინება ხელშეკრულების შეცვლისა და მისი ახალი ვერსიის პროვაიდერის ვებ-გვერდზე ხელმისაწვდომობის თაობაზე.",
          "9.2. ამ ხელშეკრულების 9.1 მუხლით გათვალისწინებული ვალდებულება არ ვრცელდება ისეთ შემთხვევაზე, როდესაც ხელშეკრულებას ემატება დებულებები ახალ საგადახდო მომსახურებაზე, რომელიც არ ანაცვლებს და/ან არ ცვლის ხელშეკრულებით გათვალისწინებულ საგადახდო მომსახურებებს.",
          "9.3. ხელშეკრულების ცვლილებების ამოქმედებამდე, მომხმარებელს უფლება აქვს, დაგეგმილი ცვლილებების თაობაზე პროვაიდერისგან შეტყობინების მიღებისთანავე ან ხელშეკრულების ცვლილებების ამოქმედებამდე, ნებისმიერ დროს, შეწყვიტოს ხელშეკრულება ყოველგვარი საკომისიოს, ხარჯისა და პირგასამტეხლოს გადახდის გარეშე. თავის მხრივ, ხელშეკრულების ცვლილებებზე მომხმარებლის უარის შემთხვევაში პროვაიდერი უფლებამოსილია, შეტყვიტოს ხელშეკრულება ცვლილებების ამოქმედების თარიღზე. ამ მუხლის შესაბამისად ხელშეკრულების შეწყვეტის შესახებ მხარეებმა ერთმანეთს უნდა შეატყობინონ წერილობით.",
          "9.4. პროვაიდერის მიერ შეთავაზებული ხელშეკრულების ცვლილებები ჩაითვლება მომხმარებლის მიერ დადასტურებულად, თუ ცვლილებების ამოქმედებამდე მომხმარებელი არ განუცხადებს წერილობით უარს პროვაიდერს შეთავაზებულ პირობებზე. მომხმარებლის დუმილი პროვაიდერის მიერ შეთავაზებულ ცვლილებზე ჩაითვლება მომხმარებლის თანხმობად."
        ]
      },
      {
        "h2": "ხელშეკრულების ხანგრძლივობა და შეწყვეტა",
        "p": [
          "10.1. წინამდებარე ხელშეკრულება იდება განუსაზღვრელი ვადით.",
          "10.2. ხელშეკრულება შესაძლოა შეწყდეს ამ ხელშეკრულებით განსაზღვრული დებულებების შესაბამისად. ხელშეკრულების შეწყვეტა ავტომატურად იწვევს მომხმარებლის სახელზე გახსნილი ელექტრონული საფულის ანგარიშის გაუქმებასა და პროვაიდერის ყველა მომსახურების შეწყვეტას.",
          "10.3. ხელშეკრულება შესაძლოა შეწყდეს:",
          "10.3.1. მომხმარებლის მიერ, ნებისმიერ დროს, პროვაიდერისათვის წერილობითი შეტყობინების გაგზავნის გზით, რა შემთხვევაშიც პროვაიდერს უფლება აქვს, მოსთხოვოს მომხმარებელს გარკვეული დოკუმენტაციის წარმოდგენა ხელშეკრულების შეწყვეტის გაფორმებასა და დასრულებასთან დაკავშირებით;",
          "10.3.2. პროვაიდერის მიერ, ნებისმიერ დროს, მომხმარებლისათვის წინასწარი წერილობითი შეტყობინების გაგზავნის გზით, რა შემთხვევაშიც შეწყვეტის შესახებ შეტყობინება მომხმარებელს უნდა გაეგზავნოს მინიმუმ 1 (ერთი) თვით ადრე;",
          "10.3.3. პროვაიდერის მიერ, ნებისმიერ დროს, მომხმარებლისათვის წინასწარი წერილობითი შეტყობინების გაგზავნის გზით, თუ მომხმარებელი არღვევს წინამდებარე ხელშეკრულებით განსაზღვრულ რომელიმე ვალდებულებას ან პირობას და არ აღმოფხვრის დარღვევას პროვაიდერის გაფრთხილების მიუხედავად;",
          "10.3.4. წინამდებარე ხელშეკრულებითა და მოქმედი კანონმდებლობით განსაზღვრულ შემთხვევებში.",
          "10.4. ხელშეკრულების შეწყვეტის შემთხვევაში, საგადახდო მომსახურებისთვის რეგულარულად გადასახდელი საკომისიოს (ასეთის არსებობის შემთხვევაში) გადახდა უნდა მოხდეს მხოლოდ გაწეული საგადახდო მომსახურების პერიოდის პროპორციულად. თუ საგადახდო მომსახურების საკომისიო მომხმარებლის მიერ გადახდილია წინასწარ, მაშინ პროვაიდერი ვალდებულია მომხმარებელს აუნაზღაუროს ზედმეტად გადახდილი თანხა ხელშეკრულების შეწყვეტიდან (ხუთი) სამუშაო დღის ვადაში."
        ]
      },
      {
        "h2": "მარეგულირებელი კანონმდებლობა და დავების გადაწყვეტა",
        "p": [
          "11.1. წინამდებარე ხელშეკრულება რეგულირდება და განიმარტება საქართველოს კანონმდებლობით.",
          "11.2. თუ მხარეთა შორის წარმოიშვა დავა ან უთანხმოება წინამდებარე ხელშეკრულებასთან დაკავშირებით ან მისგან გამომდინარე, მხარეები შეეცდებიან, დავა გადაჭრან მოლაპარაკებების გზით.",
          "11.3. მომხმარებელი უფლებამოსილია ვოლიფეის წარუდგინოს საჩივრები „საქართველოს ეროვნული ბანკის შესახებ“ საქართველოს ორგანული კანონიდან, „საგადახდო სისტემისა და საგადახდო მომსახურების შესახებ“ საქართველოს კანონის ან/და მათ საფუძველზე მიღებული კანონქვემდებარე ნორმატიული აქტებიდან წარმოშობილ უფლებებსა და ვალდებულებებთან დაკავშირებით. ხოლო, ვოლიფეი ვალდებულია მომხმარებლის საჩივრები მიიღოს, განიხილოს და გამოიყენოს გადაწყვეტის ადეკვატური და ეფექტური პროცედურები, უსასყიდლოდ.",
          "11.4. „საგადახდო სისტემისა და საგადახდო მომსახურების შესახებ“ საქართველოს კანონის შესაბამისად, საგადახდო მომსახურების მომხმარებელს უფლება აქვს, საგადახდო მომსახურების პროვაიდერისთვის საჩივრით მიმართვის დღიდან არაუგვიანეს 6 თვის განმავლობაში, საგადახდო მომსახურების პროვაიდერის წინააღმდეგ საჩივრით მიმართოს საქართველოს ეროვნულ ბანკთან არსებულ დავების განმხილველ კომისიას (შემდგომ − კომისია) მხოლოდ საგადახდო მომსახურების პროვაიდერისთვის წარდგენილი საჩივრის დადგენილ ვადაში დაუკმაყოფილებლობის (მათ შორის, პასუხის გაუცემლობის) ან ნაწილობრივ დაკმაყოფილების შემთხვევაში. მომხმარებელი უფლებამოსილია კომისიას მიმართოს, თუ მისი მოთხოვნა არ აღემატება 50 000 ლარს ან უცხოურ ვალუტაში 50 000 ლარის ეკვივალენტს (სადავო ქმედების განხორციელების თარიღით ან წარდგენის დღის თარიღით). კომისია დავას განიხილავს და გადაწყვეტილებას იღებს საჩივრის წარმოებაში მიღებიდან 90 კალენდარული დღის ვადაში (შესაძლოა გახანგრძლივდეს 30 კალენდარული დღით). კომისია დავას განიხილავს უსასყიდლოდ.",
          "11.5. ნებისმიერ მხარეს, ნებისმიერ დროს, უფლება აქვს მიმართოს თბილისის საქალაქო სასამართლოს."
        ]
      },
      {
        "h2": "კომუნიკაცია",
        "p": [
          "12.1. მხარეთა შორის სახელშეკრულებო ურთიერთობა განხორციელდება ქართულ ენაზე.",
          "12.2. მომხმარებელს შეუძლია პროვაიდერთან კომუნიკაცია მოახდინოს პროვაიდერის ვებ-გვერდზე მითითებულ ტელეფონის ნომერზე (ცხელ ხაზზე) ან იმეილზე ან გაუგზავნოს წერილობითი შეტყობინება ფოსტით პროვაიდერის იურიდიულ მისამართზე.",
          "12.3. პროვაიდერი მომხმარებელთან კომუნიკაციას მოახდენს მომხმარებლის პირად მობილურის ნომერზე, იმეილზე, მომხმარებლის ელექტრონული საფულის მართვის პანელში ან ფოსტით მომხმარებლის მისამართზე.",
          "12.4. ელექტრონულ საფულეზე თანხების ჩარიცხვისა და განკარგვის ტრანზაქციების ისტორია განხორციელების დროების ზუსტი მითითებით ნებისმიერ დროს ხელმისაწვდომი იქნება მომხმარებლისთვის ელექტრონული საფულის მართვის პანელში.",
          "12.5. მომხმარებელს უფლება აქვს, ხელშეკრულების მოქმედების მთელ პერიოდში, მოსთხოვოს პროვაიდერს და მიიღოს ნებისმიერი ინფორმაცია, რომლის მიღების უფლებაც მომხმარებელს გააჩნია “საგადახდო მომსახურების განხორციელებისას მომხმარებლისთვის აუცილებელი ინფორმაციის მიწოდების წესის დამტკიცების შესახებ” საქართველოს ეროვნული ბანკის პრეზიდენტის 2016 წლის 6 იანვრის #1/04 ბრძანებით, აღნიშნული ბრძანების მოქმედი ვერსიის ასლის ჩათვლით."
        ]
      }
    ]
  }
}
